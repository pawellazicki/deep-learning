gospodarka(=-=-=-)Grupa AmRest zdecydowała się na przedłużenie terminu zapadalności aktualnie funkcjonujących linii kredytowych. W ramach udostępnionego finansowania Grupa może korzystać z transz w wysokości 352 mln euro oraz 464 mln zł, a także linii rewolwingowej do wysokości 450 mln zł. A dodatkowo uzgodniła z bankami nową transzę w wysokości do 100 mln euro, która może być przyznana w celu finansowania ogólnych celów korporacyjnych. Wszystkie transze kredytu są oprocentowane według zmiennej stopy procentowej.– Bardzo się cieszę, że jesteśmy organizatorem oraz liderem tak dużej wartości finansowania dla jednego z wiodących operatorów restauracji w Europie i pozostajemy bankiem pierwszego wyboru dla największych firm. Chcemy być bankiem zawsze zdolnym do sprawnego złożenia finansowania znaczącej wartości w dopasowanej do potrzeb klienta formie – mówi Jerzy Kwieciński, wiceprezes Banku Pekao, nadzorujący Pion Bankowości Korporacyjnej, Rynków i Bankowości Inwestycyjnej.Pekao wspiera rozwój transgraniczny Grupy AmRest już od 14 lat, finansując rozwój jej sieci restauracji, a także europejskie akwizycje.AmRest Holdings SE jest największą niezależną firmą prowadzącą sieci restauracji w Europie Środkowo-Wschodniej. Działa również na innych rynkach m.in. w Chinach i Hiszpanii. Obecnie AmRest zarządza 2395 restauracjami w 25 krajach.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
nieruchomosci(=-=-=-)Urządzając łazienkę, zwykle w pierwszej kolejności zastanawiamy się nad kolorystyką płytek, wyborem kabiny, wanny i umywalek. Tymczasem w czołówce listy wyposażenia łazienkowego warto też uwzględnić meble łazienkowe, które stanowią ważny element aranżacyjny.Na etapie projektowania warto wybrać nie tylko płytki, armaturę i ceramikę, ale także design i kolorystykę mebli. Szafki i regały istotnie wpływają na odbiór wizualny, dlatego cała koncepcja urządzenia wnętrza powinna być spójna. Odpowiedni dobór mebli pozwala na stworzenie wygodnego i pojemnego miejsca do przechowywania wszystkich niezbędnych kosmetyków, środków czystości i przyborów toaletowych. Ale współczesne meble to coś więcej – to istotny element dekoracyjny wpływający na charakter wnętrza.Nie każdy mebel nadaje się do łazienki. Wysoka wilgotność, częsty kontakt z wodą i zmiany temperatury mogą wpływać na właściwości mebli, dlatego powinny być one odpowiednio przygotowane na warunki łazienkowe. Najlepszym wyborem są meble dedykowane do łazienek, choć po właściwym zabezpieczeniu świetnie sprawdzą się też szafki lub fotele pierwotnie przeznaczone do salonu lub sypialni.Istotną kwestią jest materiał, z którego wykonane są meble łazienkowe. Najpopularniejsze obecnie są szafki z impregnowanej płyty MDF i drewna, ale spotyka się też modele ze stali. Zwróćmy uwagę na precyzję wykończenia – to kluczowe, by w miejscach stylu różnych materiałów z ceramiką i płytkami nie dochodziło do uszkodzeń. To newralgiczne powierzchnie, w których woda może wnikać w strukturę drewna lub płyty.Dla długiego i bezawaryjnego codziennego użytkowania ważna jest też jakość podzespołów, takich jak zawiasy, suwnice do szuflad i uchwyty. Te również powinny być zabezpieczone przed wilgocią.W praktyce sprawdzają się materiały, które łatwo utrzymać w czystości i które można czyścić popularnymi detergentami łazienkowymi.Meble łazienkowe są tym elementem aranżacji, który ma ogromny wpływ na odbiór wizualny wnętrza. Szeroki wybór kolorystyki frontów, kształt bryły, uchwyty i wykończenie – ze względu na różnorodność modeli z łatwością wybierzemy meble najlepiej wpisujące się w klimat naszej łazienki. Czołowi producenci wyposażenia proponują całe kolekcje produktowe, które pozwalają na stworzenie spójnego i harmonijnego projektu wnętrza. Meble do łazienki KOŁO są dostępne zarówno jako linie nowoczesnych kubistycznych brył do minimalistycznych i loftowych łazienek, jak i jako szafki z miękkimi liniami wykończenia do wnętrz skandynawskich i glamour.Skandynawskie meble drewnianeProste formy, wysoka funkcjonalność, dużo światła i przytulny klimat – tak najprościej można opisać łazienki w stylu skandynawskim. Jasna kolorystyka (biele, szarości, beże) w ciepłej tonacji, jasne drewno oraz silne nawiązania do natury w postaci zielonych roślin i dodatków pozwalają stworzyć klimatyczne wnętrze. W skandynawskim stylu ważna jest otwarta przestrzeń i światło, najlepiej naturalne. To aranżacja idealna dla małych łazienek, bo pozwala na optyczne powiększenie pomieszczenia i dodanie mu głębi.Jakie meble najlepiej sprawdzą się w skandynawskiej łazience? Idealnie wpisują się tu te z jasnego drewna, białe lub szare z lakierowanymi frontami. Odbijają światło, dodając przytulności łazience. W tej stylistyce kluczową rolę pełni też funkcjonalność, bo z założenia wyposażenie ma pozwalać na wygodne i komfortowe korzystanie z łazienki na co dzień. Pojemne szuflady z organizerami pozwolą utrzymać porządek, a pojemniki i ozdoby z naturalnych materiałów świetnie będą prezentować się na drewnianych półkach.Jakie meble do loftowej łazienki?Styl loftowy i industrialny to bardzo wyraziste koncepcje. Opierają się na kilku najbardziej charakterystycznych elementach, takich jak: czarne wykończenia i dodatki, surowa cegła, beton, widoczne elementy instalacji, wiekowe drewno, stal i szkło.Jakie meble najlepiej sprawdzą się w tak zdecydowanym wnętrzu? Na pewno szafki z drewnianymi frontami będą ciekawym uzupełnieniem kamiennego blatu i czarnych dodatków. Dobrym wyborem będą też ciemne meble (czarne, antracyt) z matową powierzchnią. Jeśli urządzamy loftową łazienkę o nieco mniejszym metrażu, wówczas lepiej postawić na lakierowane jasne fronty (np. szare), które nieco rozświetlą wnętrze i optycznie nieco je powiększą. Czarne proste uchwyty i elementy wykończenia podkreślą swoiste cechy industrialnej aranżacji.Minimalizm i wyrafinowana prostotaUpraszczanie form, rezygnacji z dodatków, uporządkowanie i uwolnienie przestrzeni we wnętrzu – minimalistyczne założenia architektoniczne to jeden z najgorętszych trendów wnętrzarskich ostatnich lat. Proste geometryczne wzory, stosowana kolorystyka oraz gra fakturą pozwalają na stworzenie aranżacji jednocześnie prostej i eleganckiej. Wysoka jakość materiałów, pojedyncze wyróżniające się dodatki oraz wolność jaką daje rezygnacja z przeładowania dodatkami to najbardziej rozpoznawalne elementy tego stylu.W minimalistycznych łazienkach świetnie odnajdują się meble o prostych geometrycznych bryłach, wyróżniające się precyzją wykonania i wykończenia. Meble do łazienki KOŁO z kolekcji MODO lub TWINS idealnie wpisują się w te założenia. Szafki z lakierowanymi lub matowymi frontami na pierwszy rzut oka nie angażują wizualnie, ale dopiero po dokładnym przyjrzeniu się pokazują swój wyrazisty design. Pojemne półki i szuflady ułatwiają uporządkowanie przestrzeni i ukrycie wszelkich przedmiotów, by zachować ład.Meble do łazienki glamourLustra, kryształy, dekoracyjne szkło, srebro i złoto – styl glamour lubi błyszczeć. Świetnie sprawdzą się tu meble z lakierowanymi frontami i ozdobnymi uchwytami. Pamiętajmy, że w tej stylistyce najważniejsza jest kolorystyka i dodatki. Pilnujmy jednak, aby zachować umiar, by nie stworzyć wrażenia przytłoczenia w łazience. Dlatego lepiej wstawić do wnętrza kilka bardzo wyrazistych dodatków, by nadać mu określony klimat.Choć zazwyczaj kojarzy nam się z klasycznymi meblami, przepychem i nagromadzeniem dodatków, to styl retro w nowoczesnym wydaniu zdecydowanie zyskuje na popularności. Pozwala na połączenie charakterystycznych klasycznych elementów ze współczesnym designem, stanowiąc ciekawe dopełnienie nowoczesnego wyposażenia łazienkowego.Najbardziej rozpoznawalne elementy tego stylu to drewniane rzeźbione detale, szafki i toaletki na ozdobnych nóżkach, tapicerowane fotele i regały o obłych liniach wykończenia. To meble angażujące wizualnie, dlatego lepiej sprawdzają się w łazienkach o większym metrażu i w pokojach kąpielowych.W nowoczesnych modelach mebli w stylu retro zachowane są najbardziej charakterystyczne elementy tej maniery. Już pojedyncza szafka nadaje wnętrzu określony klimat, dlatego trzeba zachować umiar w doborze mebli, by nie przytłoczyć całej aranżacji.W ostatnich latach wyraziste kolory coraz częściej pojawiają się w aranżacjach nowoczesnych łazienek. Błękity, róże, zielenie, żółcie i pomarańcze dodają wnętrzom nieco awangardowego klimatu, jednocześnie zupełnie od nowa definiując wystrój łazienki. Świetnie sprawdzają się w połączeniu ze złotymi i czarnymi dodatkami.Na rynku dostępne są już meble w szerokiej palecie kolorystycznej – od stonowanych pasteli po wyraziste kontrasty. Kolorowe meble bardzo angażują wizualnie, dlatego warto umiejętnie wkomponować je w cały wystrój łazienki.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
rozrywka(=-=-=-)- Nie uważam, by aktorzy musieli poświęcać się aż tak bardzo. Ja cały czas zadawałam sobie pytanie, po co to robię? Robiłam już w swojej karierze różne ekstremalne rzeczy, które zagrażały mojemu życiu psychicznemu i fizycznemu - powiedziała.Lady Gaga za tą kreację jest jedną z najpoważniejszych kandydatek do Oscara za najlepszą rolę kobiecą.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
film(=-=-=-)Główny bohater - Nikoś to chłopak z nieposkromionym apetytem na sukces, który specjalizuje się w nielegalnym imporcie samochodów do Polski. Gigantyczne pieniądze, budowa samochodowego imperium, spektakularna ucieczka z więzienia. Jego życie to ciągła jazda bez trzymanki, która pokazuje jak wiele trzeba poświęcić, żeby móc pozostać sobą.Obsada filmu to znane nazwiska: Tomasz Włosok, Antoni Królikowski, Agnieszka Grochowska, Krystyna Janda, Sebastian Fabijański, Magdalena Lamparska, Julia Wieniawa, Eryk Lubos, Dawid Ogrodnik, Janusz Chabior, Edyta Herbuś.Premiera filmu tylko na Netflix: w Polsce - już 5 stycznia, na świecie 12 stycznia.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
film(=-=-=-)Kiedy stawiał pierwsze kroki w branży filmowej, często wyobrażał sobie, jak to jest być bardzo znanym. Było mu żal takich osób. Wyobrażał sobie, że nie mogą spokojnie iść ulicą, obdarzać ludzi zaufaniem ani czerpać radości z prostych rzeczy. Kiedy dzięki roli upośledzonego umysłowo Arniego w "Co gryzie Gilberta Grape’a" Lasse Hallströma świat zwrócił na niego uwagę, uznał, że do sławy – jak do wielu innych życiowych okoliczności - można się przystosować. Nawet jeśli 19-letni wówczas Leonardo DiCaprio nie śmiał marzyć o tym, że wkrótce otrzyma za tę drugoplanową rolę nominację do Oscara. "Nie wiedziałem, co się wokół mnie dzieje. Prawdę mówiąc, pamiętam tylko moment, kiedy powiedziano mi, że zostałem nominowany. Byłem niesamowicie podekscytowany, zaszokowany. A później usłyszałem, że galę wręczenia Oscarów oglądają miliardy ludzi na całym świecie. I moją reakcją było: +po prostu nie chcę wchodzić na scenę i wygłaszać przemówienia+. Powiedziałem mojej mamie: +nie chcę tam iść, mamo+" – wspominał na łamach "Variety".Po otrzymaniu nominacji do nagrody Amerykańskiej Akademii Filmowej DiCaprio dostawał już role pierwszoplanowe. Zachwycał charyzmą, ale nie miał jeszcze statusu gwiazdy. W 1995 r. wystąpił w "Całkowitym zaćmieniu" Agnieszki Holland jako Arthur Rimbaud. Opowiadając po latach o tej współpracy, reżyserka za każdym razem podkreślała jego niebywały talent. "Leonardo był geniuszem. Jest świetnym, niezwykle utalentowanym aktorem. Kiedy był młody, naprawdę miał w sobie rodzaj geniuszu. Był jak medium otwierające czyjąś duszę. Potrafił zagrać postacie, które były tak daleko od niego. Rimbaud nie był mu bliski, a mimo to był w tej roli tak dobry i pełen wdzięku" – mówiła w wywiadzie dla "Vulture".Międzynarodową sławę zapewniła DiCaprio kreacja Jacka Dawsona w "Titanicu" Jamesa Camerona z 1997 r. I choć cieszył się, że wystąpił w filmie, który "widzowie będą oglądać także za sto lat", związana z tym machina marketingowa przerażała go. "Nikt nie mógł przewidzieć, jaki oddźwięk będzie mieć ten film w wielu krajach. Wzdrygam się, kiedy słyszę własne słowa, bo wiem, że ludzie mają o wiele poważniejsze problemy, ale ziścił się naprawdę dziwaczny scenariusz. Po +Titanicu+ musiałem skupiać się na rzeczach, które nie miały nic wspólnego ze sztuką. Cała ta sprawa z agentami, PR-owcami, menedżerami, która jest stratą czasu i bywa niezwykle frustrująca. Nie masz realnej kontroli nad tym, jak postrzegają cię media i opinia publiczna. Ale nie narzekam. Robię coś, co kocham, i to jest cenny prezent" – zaznaczył aktor, cytowany w książce "The Biography. Leonardo DiCaprio" Douglasa Wighta.Spełnieniem marzeń okazał się dla Leonardo angaż do filmu "Gangi Nowego Jorku" Martina Scorsese z 2002 r. Młody aktor był na tyle zdeterminowany, by pracować z twórcą "Taksówkarza", że postanowił zmienić agencję na taką, która umożliwi mu bliższy kontakt z nim. "Wspaniale było pracować z kimś, kto rozwijał się jako twórca od wielu lat. Pasja do szczegółów z epoki i kontekstu historycznego odbija się echem w całej filmografii Marty’ego. Usłyszałem o nim, kiedy miałem 16 lat [...]. Wiedziałem, że chcę pracować właśnie z nim" – przyznał, cytowany w publikacji "People in the News. Leonardo DiCaprio" Cherese Cartlidge. Dwa lata później zagrał u Scorsese w "Aviatorze", a w 2006 r. – w "Infiltracji".Nowe możliwości pokazał w 2013 r. w "Wilku z Wall Street" Scorsese, gdzie zagrał brokera Jordana Belforta, który dorobił się fortuny dzięki malwersacjom. Rola, która zaowocowała nominacją do Oscara dla najlepszego aktora pierwszoplanowego, od początku wydawała mu się kusząca. "Upajałem się tą szaloną jazdą, tym statkiem, który po prostu prze do przodu i nie widać na nim śladu zniszczenia. Ci ludzie mają obsesję na punkcie chciwości, bogactwa, hedonizmu i konsumpcji. Nie dbają o nikogo poza sobą. To wielkie szczęście móc zrobić ten film z reżyserem takim jak Marty, który nie osądza tych ludzi, choć nie lubi tego świata. Nie lubi, ale jednocześnie fascynuje go, co takiego w ludzkiej naturze sprawia, że potrafimy być tak destrukcyjni dla innych i dla samych siebie" – stwierdził w wywiadzie dla "The Hollywood Reporter".2016 r. przyniósł DiCaprio Oscara za pierwszoplanową rolę Hugh Glassa w "Zjawie" Alejandro Gonzáleza Iñárritu. Odbierając statuetkę, wygłosił pamiętne przemówienie dotyczące stanu planety. "Nasza produkcja musiała przenieść się na południowy kraniec Ziemi tylko po to, aby znaleźć śnieg. Zmiana klimatu jest realna, dzieje się właśnie teraz. To najpilniejsze zagrożenie dla naszego gatunku. Musimy współpracować. Musimy przestać zwlekać. Należy wspierać przywódców z całego świata przemawiających w imieniu rdzennych mieszkańców, w tym miliardów biednych ludzi, którzy najbardziej ucierpią z tego powodu. Dla naszych dzieci i dla tych osób, których głosy zostały zagłuszone przez politykę chciwości. Dziękuję wszystkim za tę niesamowitą nagrodę. Nie bierzmy tej planety za pewnik. Nie uważam dzisiejszego wieczoru za pewnik" – zapewnia.Każdy kolejny film z udziałem DiCaprio jest wydarzeniem, które z uwagą śledzi publiczność na całym świecie. Nie inaczej było z "Pewnego razu... w Hollywood" Quentina Tarantino, w którym Leo zagrał gwiazdora seriali Ricka Daltona marzącego o karierze w przemyśle filmowym. Światowa premiera obrazu, która odbyła się w maju 2019 r. w Cannes, była najbardziej wyczekiwaną festiwalową projekcją. Kolejki przed Pałacem Festiwalowym zaczynały ustawiać się kilka godzin przed seansem. Szczęśliwcy, dla których wystarczyło miejsc na widowni, wbiegali do budynku po czerwonym dywanie z okrzykami radości, wiedząc, że są świadkami czegoś wyjątkowego. "Pewnego razu..." było drugą po "Django" z 2012 r. współpracą Leonardo z Tarantino. W rozmowie z "IndieWire" reżyser określił DiCaprio mianem "jednego z najbardziej, jeśli nie najbardziej naturalnie utalentowanego aktora swojego pokolenia", z którym kiedykolwiek pracował.Wyczekiwana była również - odkładana w czasie ze względu na pandemię - premiera "Nie patrz w górę" Adama McKaya. Obecnie film można oglądać w kinach, a od 24 grudnia będzie dostępny na Netfliksie. DiCaprio stworzył w nim postać profesora Randalla Mindy’ego, który razem z doktorantką Kate Dibiasky (graną przez Jennifer Lawrence) odkrywa, że w stronę Ziemi zmierza zabójcza kometa. Rola ta zapewniła mu w poniedziałek nominację do Złotego Globu dla najlepszego aktora w komedii lub musicalu. Dzięki niej znalazł się też na ósmym miejscu opublikowanej pod koniec listopada listy oscarowych przewidywań portalu "Variety" w kategorii najlepszy aktor pierwszoplanowy. Czy ten typ ostatecznie zamieni się w nominację - dowiemy się 8 lutego 2022 r. Jednak niezależnie od tego nadchodzący rok zwiastuje wielki powrót Leonardo DiCaprio na ekrany kin.Zobaczymy go obok Roberta De Niro i Lily Gladstone w "Killers of The Flower Moon" Scorsese, adaptacji książki non-fiction "Czas krwawego księżyca" Davida Granna. Akcja rozgrywa się w latach dwudziestych XX wieku w Oklahomie zamieszkiwanej przez Indian Osagów. Członkowie tego plemienia padają ofiarą brutalnych morderstw po tym, jak na terenie odkryto złoża ropy naftowej. "Możliwość opowiedzenia tej historii w miejscu, w którym wydarzyły się te rzeczy, jest kluczowa, aby dokładnie przedstawić czas i ludzi. Cieszymy się, że możemy rozpocząć współpracę z lokalną obsadą i ekipą, by ożywić tę historię na ekranie i uwiecznić okres w amerykańskiej historii, o którym nie należy zapominać" – napisał Scorsese w oświadczeniu, cytowanym przez "IndieWire".Twórca "Irlandczyka" pracuje również nad filmem o Theodorze Roosevelcie "Roosevelt", w którym DiCaprio zagra tytułową rolę. Jak podaje portal Gizmo Story, obraz ma ukazywać "przemianę Roosevelta ze szczupłego, rozpieszczonego nowojorskiego przywódcy politycznego z wykształceniem uzyskanym na Uniwersytecie Harvarda w umięśnionego dowódcę generała Rough Riders". Na razie nie wiadomo, kiedy obraz będzie można oglądać w kinach.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
rozrywka(=-=-=-)Jak przebiegały prace nad drugim sezonem "Wiedźmina"? Jakie wnioski twórcy serialu wyciągnęli z pierwszego sezonu? Czy współpraca z Andrzejem Sapkowskim zapewniała im pełną wolność artystyczną? Posłuchajcie!O PRACY NAD DRUGIM SEZONEM "WIEDŹMINA"Odcinki do drugiego sezonu "Wiedźmina" zaczęły powstawać jeszcze w trakcie zdjęć do pierwszego sezonu. Wydaje mi się, że na dwa lub trzy miesiące przed końcem zdjęć do pierwszego sezonu, writer’s room, czyli ta grupa scenarzystów, która pracuje nad scenariuszami, przyjechała do Budapesztu i tam zaczęła rozwijać kolejne wątki do drugiego sezonu.Pierwsze scenariusze zaczęły się pojawiać zanim skończyliśmy zdjęcia, więc dla mnie to było takie płynne przejście – wyjaśnia Tomasz Bagiński.O WSPÓŁPRACY NA PLANIE Z ANDRZEJEM SAPKOWSKIMAndrzej Sapkowski daje nam dużą wolność, jeśli chodzi o rozwój tego serialu. Zostawia nam pole do popisu, żebyśmy mogli się troszeczkę tymi postaciami pobawić i zaproponować własne rozwiązania.Oczywiście ma swoją opinię, pewne rzeczy mu się podobają, inne – mniej. To jest zupełnie normalne. To jest to, co między innymi, bardzo w Andrzeju Sapkowskim lubię. On faktycznie, jak coś mówi, to jest to jego zdanie i w to wierzy – mówi Bagiński.O WNIOSKACH Z PIERWSZEGO SEZONU "WIEDŹMINA"Skłamałbym, gdybym powiedział, że głosy krytyczne wobec pierwszego sezonu w ogóle nie miały na nas wpływu. Coś takiego jest niemożliwe. Wszyscy jesteśmy w dynamicznym systemie połączenia widzów, twórców i dzieł.Wierzę w to, że w momencie, kiedy dzieło wychodzi w świat, przestaje być moją własnością, własnością twórców, a staje się własnością widzów. Widzowie mają absolutne prawo tę własność przejąć i zacząć ją komentować.Jeżeli chodzi o zmiany, to wydaje mi się, że podchodzimy do tego bardzo zdroworozsądkowo. Po pierwsze, jesteśmy też bardzo krytyczni wobec samych siebie. W momencie, kiedy pierwszy sezon był gotowy, to nie było tak, że my byliśmy wszyscy zaraz zachwyceni wszystkim. Na tym poziomie profesjonalizmu, takich reakcji nie ma. Od razu zaczyna się analiza co można poprawić, gdzie należałoby coś zrobić lepiej, a gdzie nie zdążyliśmy czegoś poprawić. Te rzeczy są adresowane bardzo wcześnie.To jest ewolucyjny proces. Nie jest tak, że następny produkt będzie idealny, ale po prostu to jest takie powolne docieranie do ideału, bo jesteśmy ograniczeni czasem, budżetem i kreatywnością własnych mózgów – opowiada Bagiński.PODCASTY DGPtalk - POSŁUCHAJCIE!Podcasty "DGPtalk: Po stronie kultury" znajdziecie także w serwisach: Spotify, iTunes Podcast oraz Google Podcast i aplikacjach: Lecton oraz Squid. Zapraszamy do subskrybowania!
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Po czwartkowym posiedzeniu klubu Koalicji Obywatelskiej PAP zapytała przewodniczącego PO Donalda Tuska, czy po rozłamie w klubie Lewicy i powstaniu koła PPS jest możliwość, że koło to w przyszłości zasili Koalicję Obywatelską.Lider Platformy podkreślił, że nie chce się wtrącać to, co się dzieje w innych partiach, "szczególnie być może u potencjalnych koalicjantów". Przyznał, że czytał nawet, iż rozłam na lewicy to jego wina.Tu jednak nie chodzi o Koalicję Obywatelską, nie chodzi o mnie, tylko chodzi o Polskę. Naprawdę dobrze byłoby, żeby w Polsce była lewica, która postępuje zgodnie z wyobrażeniem lewicowych wyborców - powiedział Tusk. Wyborców, którzy mają inne poglądy niż ja na wiele spraw, ale jeden pogląd mamy na pewno wspólny - że trzeba odsunąć PiS od władzy, a nie grać rolę potencjalnej przystawki PiS - dodał. Z tego względu ten ruch wydaje się bardzo obiecujący - ocenił.Dopytywany, czy wiedział o szykowanym rozłamie odpowiedział: Moją rolą jest wiedzieć maksymalnie dużo.Wicemarszałek Senatu Gabriela Morawska-Stanecka, senator Wojciech Konieczny oraz posłowie Robert Kwiatkowski, Joanna Senyszyn i Andrzej Rozenek odeszli we wtorek z klubu Lewicy i stworzyli koło Polskiej Partii Socjalistycznej.Pytana w środę w TVN24 o powody takiej decyzji oraz czy jest to protest przeciwko samemu zjednoczeniu i sposobowi jednoczenia SLD i Wiosny, czy raczej przeciwko jednemu z liderów Nowej Lewicy, czyli Włodzimierzowi Czarzastemu, Morawska-Stanecka potwierdziła, że chodzi o - jak mówiła - "niedemokratyczne metody", których sobie nie wyobraża "nawet w PiS-ie".W tym kontekście przekonywała: My chyba chcemy wygrać z PiS-em i chcemy budować Polskę różnorodną, gdzie każdy ma swoje miejsce. (..) Jak możemy być wiarygodni, jako partia demokratyczna, która chce obalić PiS niedemokratyczny, jeżeli we własnych szeregach nie potrafimy stosować demokratycznych zasad.Podczas rozmowy o planach politycznych piątki parlamentarzystów koła PPS oraz ich kontakty z opozycyjnymi ugrupowaniami, Morawska-Stanecka zaznaczyła, że "najważniejszym planem" jest dla nich "pokonanie PiS-u z całą demokratyczną opozycją", która - według niej - "będzie się jednoczyła w różnych konfiguracjach".Pytana, których polityków uprzedzono o planach wyjścia z Lewicy, przyznała, że wiedzieli m.in. europoseł Leszek Miller, lider PO Donald Tusk i szef PSL, lider Koalicji Polskiej Władysław Kosiniak-Kamysz, a nie wiedział o tym Włodzimierz Czarzasty. Dopytywana, czy nowe koło będzie bardziej ciążyło ku Koalicji Obywatelskiej, odparła: "Myślimy o porozumieniu ze wszystkimi siłami opozycyjnymi, które będą chciały również wygrać z PiS-em".
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Vuković rozpoczął pracę w poniedziałek, dzień po tym, jak do dymisji podał się dotychczasowy szkoleniowiec Marek Gołębiewski, który z kolei zastąpił 25 października zwolnionego Czesława Michniewicza.Zgodziłem się, bo jeśli jest to pożar, to pali się także mój dom - mówił mający polskie obywatelstwo Serb na konferencji prasowej przed meczem z Zagłębiem. Jako piłkarz także bronił barw Legii.Rozpoczęło się dla niego bardzo dobrze. W pierwszej połowie, po kilku niemrawych atakach drużyny z Lublina, gospodarze przejęli kontrolę nad wydarzeniami i udokumentowali przewagę dwoma bramkami. Obie zdobył Portugalczyk Rafael Lopes, który najpierw wykorzystał prostopadłe podanie górą od Bartosza Slisza (26. minuta), a później - dośrodkowanie swojego rodaka Yuriego Ribeiro (39.).O ile w pierwszej sytuacji Lopes miał trochę szczęścia - jego uderzenie na bramkę strzeżoną przez Dominika Hładuna było lekkie i nieznacznie minęło rękawicę bramkarza Zagłębia - to drugi gol był już bardziej imponujący. Portugalczyk stojąc bokiem do bramki uderzył głową precyzyjnie przy lewym słupku i na tyle wysoko, że Hładun nie miał szans na interwencję.Gole dla gospodarzy "rozruszały" nieco publiczność, która zaczęła bardziej żywiołowo dopingować swój zespół. Legioniści tę motywację wykorzystali i już na początku drugiej połowy wbili rywalom kolejne dwa gole. W 49. minucie na listę strzelców wpisał się Czech Tomas Pekhart, a w 53. na 4:0 podwyższył Mateusz Hołownia. Przy obu golach dobrym dośrodkowaniem popisał się Portugalczyk Josue.Później na chwilę inicjatywę przejęli goście, a Legia miała sporo szczęścia w 58. minucie po jednym z ich ataków. Po strzale Słoweńca Sasy Zivca piłka odbiła się najpierw od prawego, a potem lewego słupka bramki Artura Boruca. Z dobitką zdążył Kacper Chodyna, ale trafił... w słupek.To jednak nie wybiło z uderzenia gospodarzy, którzy szybko opanowali sytuację na boisku i z dużym spokojem konstruowali kolejne akcje. Nie zdołali wprawdzie podwyższyć wyniku, za to trzymali piłkę z daleka od własnej bramki i Boruc przez ostatnie pół godziny praktycznie nie musiał interweniować.Kilka ostatnich minut goście grali w dziesiątkę, ponieważ urazu doznał Adam Ratajczyk, a szkoleniowiec Zagłębia Dariusz Żuraw wykorzystał już wszystkie zmiany. Jedną z nich musiał przeprowadzić w pierwszej połowie z powodu kontuzji kapitana Łukasza Poręby.Legia powiększyła dorobek do 15 punktów i ma jeszcze jeden mecz zaległy. Zajmuje 15. pozycję, ale sklasyfikowane za nią ekipy Warty Poznań i Górnika Łęczna mają tyle samo. Tabelę zamyka Bruk-Bet Termalica Nieciecza - 12 pkt i również o jeden mecz rozegrany mniej. Zagłębie zgromadziło 20 i jest na 14. miejscu.Zaległy mecz 3. kolejki: Legia Warszawa - KGHM Zagłębie Lubin 4:0 (2:0).Bramki: 1:0 Rafael Lopes (26), 2:0 Rafael Lopes (39-głową), 3:0 Tomas Pekhart (49), 4:0 Mateusz Hołownia (53-głową).Żółte kartki: Legia Warszawa - Bartłomiej Ciepiela, Tomas Pekhart.Sędzia: Łukasz Kuźma (Białystok).Widzów: ok. 7000.Legia Warszawa: Artur Boruc - Maik Nawrocki, Mateusz Wieteska, Mateusz Hołownia - Mattias Johansson (57. Lirim Kastrati), Bartosz Slisz, Bartłomiej Ciepiela (52. Andre Martins), Josue (71. Jurgen Celhaka), Yuri Ribeiro - Tomas Pekhart (71. Ernest Muci), Rafael Lopes (57. Szymon Włodarczyk).KGHM Zagłębie Lubin: Dominik Hładun - Aleksandar Pantic, Lorenco Simic (67. Kacper Lepczyński), Kamil Kruk - Kacper Chodyna (67. Jakub Wójcicki), Łukasz Poręba (33. Daniel Dudziński), Łukasz Łakomy (67. Karol Podliński), Jakub Żubrowski (81. Ilja Żygulow), Adam Ratajczyk - Patryk Szysz, Sasa Zivec.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Pierwsza połowa derbów województwa śląskiego wcale nie zapowiadała zwycięstwa zabrzan. Raków przeważał, groźniej atakował i rzadko dopuszczał rywali na własne pole karne. Prowadzenie mógł objąć już w pierwszej minucie, ale Daniel Bielica odbił piłkę na róg po strzale Bena Ledermana. Jeszcze lepszą okazję miał w 14. min Jakub Arak, lecz przegrał pojedynek sam na sam z bramkarzem gości. Jednak dwie minuty później Bielica był już bezradny, gdy znalazł się przed nim Mateusz Wdowiak i płaskim strzałem skierował piłkę do siatki.Ten sam zawodnik w 24. min miał szansę na podwyższenie prowadzenia, ale na przeszkodzie stanął Bielica. Bliski powodzenia był też w 35. min Daniel Szelągowski, któremu jednak w oddaniu strzału przeszkodzili obrońcy i skończyło się na rzucie rożnym.Górnik w pierwszej połowie tylko dwukrotnie poważniej zagroził bramce Rakowa - w 20. min z lewego skrzydła próbował podawać Jesus Jimenez, a niewiele brakowało by piłka znalazła się w siatce, zaś w 42. w doskonałej sytuacji piłki nie opanował Piotr Krawczyk.Po przerwie drużyny niejako zamieniły się rolami. Górnik, grający m.in. bez pauzującego za żółte kartki Lukasa Podolskiego, zaczął grać szybciej i zdołał zepchnąć gospodarzy do defensywy, a częstochowianie zaczęli popełniać poważne błędy.W 48. minucie Vladan Kovacevic obronił uderzenie Bartosza Nowaka, a w 52. kolejnej akcji tego zawodnika nie potrafił wykończyć żaden z jego kolegów. Gospodarze mogli ostudzić zapał zabrzan w 59. min, gdy po rzucie rożnym główkował Milan Rundic, ale znowu wspaniałą interwencją popisał się Bielica, który przerzucił piłkę nad poprzeczką. W 64. min Kovacevic obronił kolejny strzał Nowaka, ale chwilę później - po stracie piłki przez Raków w środkowej części boiska - nie był w stanie przeszkodzić Jimenezowi w uzyskaniu wyrównania.Raków mógł odzyskać prowadzenie w 79. minucie, ale Bielica znowu odbił piłkę na róg po kolejnym strzale Wdowiaka. Za to w 83. Górnik znowu przechwycił piłkę w okolicach linii środkowej, a rezerwowy Mateusz Cholewiak uciekł rywalom prawym skrzydłem i z ostrego kąta zmusił Kovacevica do kapitulacji. W 89. min ten sam piłkarz był bliski zdobycia trzeciego gola, ale tym razem górą był bośniacki bramkarz Rakowa.Częstochowianie mieli właściwie tylko jedną okazję do wyrównania - w 88. minucie z lewej strony centrował Ivi Lopez, lecz efektownym piąstkowaniem popisał się Bielica. Potem już do końca, łącznie z czasem doliczonym przez arbitra, grę kontrolowali zabrzanie i po ponad 23 latach znowu wygrali w Częstochowie (wiosną 1998 roku zwyciężyli 4:0).(PAP)Zaległy mecz 5. kolejki: Raków Częstochowa - Górnik Zabrze 1:2 (1:0).Bramki: 1:0 Mateusz Wdowiak (16.), 1:1 Jesus Jimenez (66.), 1:2 Mateusz Cholewiak (84.).Żółte kartki: Raków Częstochowa - Ben Lederman, Tomas Petrasek.Sędzia: Damian Sylwestrzak (Wrocław).Widzów: 3012.Raków Częstochowa: Vladan Kovacevic - Zoran Arsenic (57. Marko Poletanovic), Tomas Petrasek, Milan Rundic - Fran Tudor (46. Wiktor Długosz), Giannis Papanikolaou, Ben Lederman (57. Walerian Gwilia), Patryk Kun - Mateusz Wdowiak, Daniel Szelągowski (65. Ivi Lopez) - Jakub Arak (69. Sebastian Musiolik).Górnik Zabrze: Daniel Bielica - Dariusz Pawłowski, Jakub Szymański, Przemysław Wiśniewski - Robert Dadok, Jean Mvondo, Bartosz Nowak (90. Dariusz Stalmach), Krzysztof Kubica (85. Filip Bainovic), Erik Janza - Piotr Krawczyk (63. Mateusz Cholewiak), Jesus Jimenez.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Łodzianki bez większych problemów wywiązały się z roli faworytek pucharowego starcia. Podopieczne słowackiego trenera Michała Maska dominowały w każdym z trzech setów i do odniesienia zwycięstwa potrzebowały niewiele ponad godzinę.Zwycięzca dwumeczu w ćwierćfinale zagra z lepszym z pary: Mladost Zagrzeb - TS Volley Dudingen.W 1/16 finału drużyna z Łodzi pokonała dwukrotnie węgierskie Swietelsky Bekescsaba, a Gran Canaria z dalszej rywalizacji wyeliminowała słoweński Nova KBM Branik Maribor.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Na początku posiedzenia poseł Czesław Mroczek (KO) zwrócił uwagę, że przed posiedzeniem połączonych komisji nie odbyły się posiedzenia prezydiów komisji edukacji i obrony narodowej. Wnioskował o zawieszenie prac komisji. Za przyjęciem wniosku było 31 posłów, 25 było przeciw, 4 wstrzymało się. Wniosek został przyjęty."Właśnie wygraliśmy głosowanie w sprawę LEX CZARNEK na Komisji Obrony Narodowej i Komisji Edukacji. PRACE nad ustawą ZAWIESZONE. Opozycja w komplecie. Dziękuje wszystkim posłom opozycji!!!" - napisał na TT Cezary Tomczyk z KO.Zgodnie z rządowym projektem nowelizacji ustawy Prawo oświatowe złożonym w Sejmie pod koniec listopada, jeśli dyrektor szkoły lub placówki oświatowej nie zrealizuje zaleceń wydanych przez kuratora oświaty, będzie on mógł wezwać go do wyjaśnienia, dlaczego tego nie zrobił. Jeśli dyrektor nadal nie będzie realizował zaleceń, kurator może wystąpić do organu prowadzącego szkołę lub placówkę z wnioskiem o odwołanie dyrektora w czasie roku szkolnego, bez wypowiedzenia.W projekcie zaproponowano też wzmocnienie roli kuratora oświaty w kwestii wyboru kandydata na stanowisko dyrektora szkoły lub placówki w postępowaniu konkursowym przez zwiększenie liczby jego przedstawicieli w składzie komisji konkursowej z trzech do pięciu, z zastrzeżeniem, że organ ten może zgłosić mniejszą liczbę swoich przedstawicieli w pracach komisji, którym – niezależnie od powyższego, jak również niezależnie od liczby tych przedstawicieli biorących udział w posiedzeniu komisji konkursowej – w głosowaniu zawsze przysługiwać będzie łącznie pięć głosów.Zaproponowano również przepisy wzmacniające nadzór nad szkołami i placówkami niepublicznymi. Kurator będzie mógł wydać osobie prowadzącej taką szkołę lub placówkę polecenie niezwłocznego umożliwienia wykonania czynności dotyczących nadzoru pedagogicznego.Nowelizacja zmierza też do zwiększenia nadzoru nad zajęciami prowadzonymi w szkole przez stowarzyszenia i inne organizacje. Zgodnie z projektem dyrektor szkoły lub placówki będzie miał obowiązek – przed rozpoczęciem zajęć prowadzonych przez stowarzyszenia lub organizacje – uzyskać szczegółową informację o planie działania na terenie szkoły, konspekt zajęć i materiały wykorzystywane na oferowanych zajęciach, a także uzyskać pozytywną opinię kuratora oświaty dla działań takiej organizacji w szkole lub w placówce. Udział ucznia w zajęciach prowadzonych przez stowarzyszenia lub organizacje będzie wymagał pisemnej zgody rodziców niepełnoletniego ucznia lub pełnoletniego ucznia.W środę, podczas spotkania zespołu ds. statusu zawodowego, minister edukacji poinformował: Wycofujemy się z przepisu zwiększającego liczbę członków komisji, jeśli chodzi o stronę kuratoryjną. Zostajemy przy tym, co było, czyli trzy osoby.W rządowym projekcie nowelizacji znalazły się także m.in. zapisy modyfikujące dotychczasowe regulacje działalności oddziałów przygotowania wojskowego, nazywanych wcześniej klasami mundurowymi, i rekrutacji do szkół prowadzonych przez Ministerstwo Obrony Narodowej. 
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
muzyka(=-=-=-)Artystka zaśpiewała tytułowy utwór z albumu „Happier Than Ever” oraz najnowszy singiel „Male Fantasy”. Ponadto zadebiutowała w roli gospodyni odcinka. Występy oraz skecze z Billie Eilish można oglądać na YouTube:„Happier Than Ever”:„Male Fantasy”
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
film(=-=-=-)W nocy z 12 na 13 grudnia 1981 r. wprowadzono w Polsce stan wojenny. 10 lat później, 13 grudnia 1991 – oczywiście nieprzypadkowo – w warszawskim kinie Luna odbyła się premiera filmu "Rozmowy kontrolowane". Była to kontunuacja przygód Ryszarda Ochódzkiego, głównego bohatera filmu "Miś" (1981) w reż. Stanisława Barei. Kontynuacji słynnego dzieła nieżyjącego kolegi (Bareja zmarł w 1987) podjął się Sylwester Chęciński, kojarzony przede wszystkim z kultową trylogią o losach Kargula i Pawlaka – "Sami swoi" (1967), "Nie ma mocnych" (1974) i "Kochaj albo rzuć" (1977)."W stylistyce wezwania sprzed dziesięciu lat utrzymane były zaproszenia: +Wzywa się ob. ... do obowiązkowego stawienia się 13 grudnia 1991, godzina 20.00 na Rozmowy kontrolowane [...]. Stawiennictwo osobiste. Należy zabrać ze sobą szczoteczkę do zębów, dowód osobisty i obowiązkowo strój wieczorowy+" - donosił w dniu premiery dziennikarz PAP.Chęcińskiemu udało się skompletować doborową obsadę. Prócz Stanisława Tyma (Ryszard Ochódzki) zagrali m.in. Irena Kwiatkowska (ciotka Lusia), Alina Janowska (Halina Należyty), Krzysztof Kowalewski (Zygmunt Molibden – pułkownik SB), Marian Opania (Zenon Zambik – generał SB), Jerzy Bończak (Morwa), Jerzy Turek (Wacław Jarząbek vel Jerzy Lebioda) i Leon Niemczyk (towarzysz sekretarz)."+Rozmowy kontrolowane+ są próbą spojrzenia na stan wojenny z dystansu, potraktowania tego tematu w lżejszy sposób, bowiem poważnych filmów powstało już kilka. Film ma konwencję komedii kryminalnej" – powiedział PAP po premierze filmu Chęciński.Tytuł "Rozmowy kontrolowane" nawiązuje do komunikatu, który słychać było w słuchawkach podczas rozmów telefonicznych w czasie stanu wojennego. Pisania scenariusza obrazu podjął się sam odtwórca głównej roli. Tym był również, razem z Bareją, współautorem scenariusza do "Misia". Dramatyczne wydarzenia stanu wojennego były wówczas dla Polaków wciąż żywą, niezagojoną raną, przez co stanowiły pewne społeczne tabu."Czasem trzeba naruszyć świętości, żeby można było spokojnie rozmawiać. Tego wymaga sztuka. Zacietrzewienie do niczego nie prowadzi" – wyznał w jednym z wywiadów reżyser filmu.Autorzy postanowili nakręcić odważny film w konwencji komediowej. Dość krytyczny i jednocześnie zrywający z martyrologicznymi stereotypami. Spojrzeli satyrycznie zarówno na władzę, jak i opozycję. "Rozmowy kontrolowane" – to historia o dalszych losach Ryszarda Ochódzkiego zwanego Misiem. W grudniu 1981 r. otrzymuje on od Zygmunta Molibdena – znajomego pułkownika SB – zadanie przeniknięcia do struktur "Solidarności" w Suwałkach. Esbecka propozycja stawia Ochódzkiego w patowej sytuacji, z dwóch powodów nie może odmówić.Jest bowiem związany z Molibdenem różnymi nie do końca legalnymi interesami. Na domiar złego pułkownik nakrył Ochódzkiego w dość dwuznacznej sytuacji ze swoją żoną (w tej roli Małgorzata Ostrowska-Królikowska). Ochódzki wyrusza więc w teren, a jego "oręż" stanowią legitymacja "Solidarności" i zdjęcie z Lechem Wałęsą. Odtąd rozpoczyna się ciąg niekiedy absurdalnych wydarzeń, podczas których główny bohater zupełnie niechcący paląc radziecki czołg, staje się bohaterem podziemia i najbardziej poszukiwaną w Polsce osobą."W +Rozmowach kontrolowanych+ zagrałem generała, który organizuje obławę na Ochódzkiego, nawiasem mówiąc świetna rola Tyma, od którego zresztą dostałem propozycję zagrania generała SB Zenona Zambika – była to rola bardzo przewrotna. Beton komunistyczny zagrał antykomunista, tym bardziej to zadanie mnie śmieszyło" – powiedział w rozmowie z PAP Marian Opania."Byłem zażartym antykomunistą. Razem ze śp. Molibdenem, czyli Krzysiem Kowalewskim, działaliśmy w podziemiu. Zbieraliśmy pieniądze na więzionych, internowanych w stanie wojennym. Bez przerwy wzywano mnie na SB i Rakowiecką pytając – dlaczego występuję w kościołach a nie w telewizji. Odpowiadałem, że jeżeli do ludzi się strzela i bije pałkami, to ja nie będę siedział w jednej ławce z panem Racławickim [Andrzej Racławicki – przyp. PAP.] w mundurze" – wyznał aktor, opowiadając jednocześnie o atakach, jakie dzisiaj go spotykają i zarzutach: "w hejtach, które dość często otrzymuję, zarzuca mi się, że śmiałem zagrać generała Służby Bezpieczeństwa".Dziwiąc się niezrozumieniu różnicy pomiędzy rzeczywistością a kreacją aktorską, Opania podkreśla, że takie zarzuty są dla niego bolesne, jak bowiem wyznaje: "Jestem związany z tradycją AK-owską. Mój ojciec Julian Opania [ps. Zych – porucznik, dowódca kompanii O1 i O2 pułku „Baszta”, kawaler Orderu Virtuti Militari i dwóch Krzyżów Walecznych - przyp. PAP], zginął na Mokotowie. W latach powojennych jego rodzinie odmówiono renty, uzasadniając: "Jadwidze Opania oraz jej dwóm nieletnim synom odmawia się renty po oficerze Wojska Polskiego, ponieważ służył w formacjach wrogich ustrojowi socjalistycznemu".Tymczasem Kowalewski w jednym z wywiadów opowiadając o swojej roli w filmie, kreślił graną przez siebie postać słowami: "Molibden będzie po pierwsze cwany, cwany jak Hochwander z +Misia+, jak niestety wielu ludzi w Polsce. Zmieniał pochodzenie, zmieniał poglądy, zmieniał nazwiska, ale zawsze spadał na cztery łapy. Wszystko w jego życiu oparte jest na zbieżnościach i rozbieżnościach, a przede wszystkim na zależnościach. Tak jak znajomość z Ochódzkim, bo trudno to nazwać przyjaźnią, nawet taką szorstką, męską. To spotkanie dwóch podobnych pod wieloma względami do siebie ludzi, których łączy podobny stosunek do świata objawiający się głębokim cynizmem".Opania wspominał, że będący konsultantem na planie Tym trochę go krępował. "Tym był stałym konsultantem na planie. Nieco mi to przeszkadzało, ponieważ w sensie aktorskim nie lubię, kiedy ktoś mi doradza, wydaje komendy. Niektóre sceny mogłem zagrać lepiej, jednakże na skutek tych doradztw czułem się nieco zagubiony w swoich poczynaniach aktorskich" - przyznał w rozmowie z PAP. Aktor zdradził również, że filmowe robienie na drutach – dość specyficzna pasja dla generała SB – była jego pomysłem. "Mam zdolności manualne, plastyczne. Potrafię wyrzeźbić różne rzeczy. Od dziecka potrafiłem również robić na drutach, czego nauczyła mnie siostra mojej matki" – podkreślił.Filmoznawca prof. Piotr Zwierzchowski oceniając "Rozmowy kontrolowane", recenzował, że "był to jeden z najwcześniejszych filmów o stanie wojennym. Dostało się w nim obu stronom - +Solidarności+ i bezpiece. Sylwester Chęciński i Stanisław Tym skomplikowali fabułę, bo chodziło im o ukazanie różnych postaw. Ryszard Ochódzki wydaje się nieco bardziej sympatyczny niż w +Misiu+ Stanisława Barei, gdzie widzimy go jako cwaniaka i kombinatora".Zwierzchowski uważa Chęcińskiego za reżysera "niedocenionego", dodaje ponadto, że "w komediach Chęcińskiego gagi są podporządkowane sytuacji, fabuła jest prowadzona precyzyjnie. Dużą rolę przykładał do konstruowania postaci".Zdjęcia do filmu odbywały się głównie w Warszawie (Pałac Kultury i Nauki, plac Trzech Krzyży, ul. Rakowiecka, Areszt Śledczy przy ul. Rakowieckiej, stacja PKP Warszawa Powiśle). Część scen nagrano jednak w Zakopanem (hotel "Kasprowy").Obraz został w 1992 r. nagrodzony m.in. Złotymi Lwami Gdańskimi za scenariusz na FPFF. Pisano wówczas, że "+Rozmowy kontrolowane+ to wciąż +aktualne studium polskości rozumianej jako zbiór gestów+ ". Wiele dialogów z filmu zyskało status kultowych.Przed kilkoma dniami, 8 grudnia 2021 r., tuż przed opisywaną rocznicą, zmarł Sylwester Chęciński.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
rozrywka(=-=-=-)Czteroodcinkowy serial niesie ze sobą magię świąt. O czym jest ten podcast?- Nasz bohater zakochuje się w Marcie Żmudzie-Trzebiatowskiej. Ciąg zdarzeń powoduje, że traci pamięć, przez wiele lat odnajduje siebie. Spotykamy go zawsze w święta, bo to opowieść magiczna - zdradził Cezary Pazura wcielający się w gangstera.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)87-letni jeden z najlepszych koszykarzy wszech czasów - dziewięć mistrzostw NBA, pięć nagród MVP jako zawodnik i kolejne dwa tytuły w roli trenera) - wystawił na aukcję część z ponad 400 najcenniejszych pamiątek z kariery.Pierwszy mistrzowski pierścień wywalczony w 1957 roku z Boston Celtics osiągnął 705 tys. USD, a jedyny w karierze złoty medal olimpijski z 1956 roku sprzedano za 587,5 tys. - poinformował portal espn.com. Pięć trofeów MVP uzyskało na aukcji kwotę 1,3 mln. dol.Całą karierę zawodniczą ten dwukrotny mistrz NCAA (Uniwersytet San Francisco) spędził w drużynie Celtics (1956-66). Potem w Bostonie pracował jako trener w latach 1966-69, a następnie w tej samej roli w Seattle SuperSonics (1973-77) i Sacramento Kings (1987-88).Jest kilka "kawałków", które zachowam dla siebie, ale resztą podzielę się ze światem – wspomniał Russell, który 12 września został wprowadzony do Galerii Sław jako trener. Jako gracz dostąpił tego honoru wcześniej, choć okoliczności były specyficzne, bo tradycyjny pierścień przekazywany zawodnikom wprowadzanym do Hall of Fame odebrał dopiero w... 2019 roku, czyli 44 lata po nominacji.W 1975 roku nie wziął udziału w ceremonii, bo uznał, że nie zasłużył na to, by być pierwszym czarnoskórym koszykarzem, który dostąpił tego zaszczytu. Chodziło mu przede wszystkim o Chucka Coopera, który w 1950 r. był pierwszym Afroamerykaninem w NBA, jednak został wprowadzony do Galerii Sław właśnie w 2019 roku.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
zdrowie(=-=-=-)Poziom cukru we krwi jest kontrolowany przez skupiska komórek w trzustce zwane wysepkami trzustkowymi lub wysepkami Langerhansa. Komórki alfa wytwarzają podnoszący poziom cukru we krwi glukagon, komórki beta - obniżającą poziom cukru insulinę. W cukrzycy ich działanie zostaje zaburzone. Nowo odkryty przez naukowców z Sabri Ülker Center for Metabolic Research at Harvard T.H. Chan School of Public Health hormon fabkin przyczynia się do tych zaburzeń, a oddziaływanie na niego - przywraca równowagę.Badanie wykazało, że poziom fabkin we krwi był nienormalnie wysoki u myszy i ludzi z cukrzycą typu 1 lub typu 2. Blokowanie aktywności fabkin zapobiegało rozwojowi obu form cukrzycy u zwierząt. Według naukowców fabkin prawdopodobnie odgrywa podobną rolę u ludzi, a kompleks hormonalny może być obiecującym celem terapeutycznym.- Przez wiele dziesięcioleci szukaliśmy sygnału, który komunikuje stan rezerw energetycznych w adipocytach (komórkach tłuszczowych), aby wygenerować odpowiednie reakcje endokrynologiczne, takie jak produkcja insuliny przez komórki beta trzustki – powiedział starszy autor Gökhan S. Hotamisligil, dyrektor Sabri Ülker Center. - Zidentyfikowaliśmy teraz fabkin jako nowy hormon, który kontroluje tę krytyczną funkcję poprzez bardzo nietypowy mechanizm molekularny.W regulację metabolizmu zaangażowanych jest wiele hormonów, takich jak insulina i leptyna. Fabkin różni się od tradycyjnych hormonów tym, że nie jest pojedynczą cząsteczką z jednym zdefiniowanym receptorem. To funkcjonalny kompleks białkowy, składający się z wielu białek, w tym białka wiążącego kwasy tłuszczowe 4 (FABP4), kinazy adenozyny (ADK) i kinazy difosforanu nukleozydu (NDPK). Dzięki serii eksperymentów naukowcy ustalili, że fabkin reguluje sygnały energetyczne na zewnątrz komórek. Sygnały te działają następnie przez rodzinę receptorów, kontrolując funkcję komórki docelowej. W przypadku cukrzycy fabkin kontroluje funkcjonowanie komórek beta w trzustce, które są odpowiedzialne za produkcję insuliny.Ponad dziesięć lat temu Hotamisligil i jego współpracownicy odkryli, że białko znane jako FABP4 jest wydzielane z komórek tłuszczowych podczas lipolizy, procesu, w którym lipidy przechowywane w komórkach tłuszczowych są rozkładane, zazwyczaj w odpowiedzi na głód. Liczne badania wykazały od tego czasu korelacje między krążącym FABP4 a chorobami metabolicznymi, w tym otyłością, cukrzycą, chorobami sercowo-naczyniowymi i rakiem. Jednak mechanizm działania był nieznany.W nowym badaniu naukowcy wykazali, że kiedy FABP4 jest wydzielany z komórek tłuszczowych i dostaje się do krwioobiegu, wiąże się z enzymami NDPK i ADK, tworząc kompleks białkowy, który jest obecnie identyfikowany jako fabkin. W tym kompleksie białkowym FABP4 modyfikuje aktywność NDPK i ADK w celu regulacji poziomu cząsteczek znanych jako ATP i ADP, które są podstawowymi biologicznymi nośnikami energii. Naukowcy odkryli, że receptory powierzchniowe na pobliskich komórkach wyczuwają zmieniający się stosunek ATP do ADP, wywołując reakcję komórek na zmieniający się stan energetyczny. W ten sposób fabkin jest w stanie regulować funkcję tych komórek docelowych.Komórki beta trzustki produkujące insulinę są celem fabkin i hormon ten jest siłą napędową rozwoju cukrzycy. Kiedy naukowcy użyli przeciwciała do neutralizacji fabkin u myszy, zwierzęta nie zachorowały na cukrzycę. Gdy przeciwciało podano otyłym myszom z cukrzycą, powróciły one do zdrowia.- Odkrycie fabkin wymagało od nas cofnięcia się o krok i ponownego rozważenia naszego podstawowego zrozumienia działania hormonów - powiedziała główna autorka, Kacey Prentice, pracownik naukowy Sabri Ülker Center. - Jestem niezwykle podekscytowana znalezieniem nowego hormonu, ale jeszcze bardziej widząc długoterminowe konsekwencje tego odkrycia.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
film(=-=-=-)"Co powiedzieć? Że smutek? Że szkoda? Że odszedł wspaniały reżyser? To przecież wiemy, to nas wszystkich kiedyś spotka. Sylwka dorwało dość późno, bo w wieku 91 lat" – powiedział Nowicki.Jak ocenił aktor, Chęciński był "człowiekiem zniecierpliwionym i w zasadzie non stop z czegoś niezadowolonym". Wyjaśnił jednak, że wynikało to z tego, że Chęciński był wybitnym reżyserem i "nigdy nie był zadowolony z tego, co robi i z tego, co zagrał mu aktor, bo uważał, że powinno to być lepsze". "Mówimy o człowieku, który żądał maksimum" – dodał."Lubiłem gościa, bardzo. Świetnie się czułem w jego towarzystwie".Nowicki w rozmowie z PAP podzielił się jednym ze wspomnieniem związanych z Sylwestrem Chęcińskim. "Kiedyś otrzymałem w jakimś filmie bardzo dużo pieniędzy, ale dużo w sensie papieru, ponieważ chciałem, aby dali mi w drobnych banknotach. Był tego cały worek. Poszedłem do sklepu i kupiłem torbę. To było we Wrocławiu" - mówił. Nowicki spotkał się wówczas z Chęcińskim jednym z wrocławskich hoteli. "Te drobne pieniądze, całą górę papieru, rzuciłem do tej torby i jeszcze pod spód włożyłem jakieś gazety, żeby było tego dużo" - dodał. "Stanęliśmy przy barze i powiedziałem: +Sylwek, zobacz!+ i otworzyłem torbę, a tam cała torba szmalu. A on mówi: +Jezu, Szu, wróciłeś+. I wypiliśmy po kieliszku wódki" - wspomniał Nowicki."Wspaniały reżyser, dziwny gość, piękny pan, wiecznie niezadowolony. Żałuję, że nie zrealizował kontynuacji +Wielkiego Szu+, o tym często rozmawialiśmy" - podsumował aktor.Reżyser filmowy Sylwester Chęciński zmarł w środę we Wrocławiu w wieku 91 lat. Najbardziej znany jest z filmowej trylogii, opowieści o rodzinach Kargulów i Pawlaków: "Sami swoi", "Nie ma mocnych" oraz "Kochaj albo rzuć". Grali w nich tak popularni aktorzy, jak m.in. Wacław Kowalski, Władysław Hańcza, Anna Dymna, Jerzy Turek czy Edward Kłosiński.Dwa inne jego filmy, które miały milionową widownię kinową, to: "Wielki Szu" z Janem Nowickim w roli głównej oraz opowiadająca o stanie wojennym komedia "Rozmowy kontrolowane" w doborowej obsadzie aktorskiej ze Stanisławem Tymem w roli głównej, Ireną Kwiatkowską, Aliną Janowską oraz Jerzym Turkiem, Marianem Opanią, Ryszardem Kotysem i Krzysztofem Kowalewskim. Chęciński, podczas 45-letniej kariery reżyserskiej, zrealizował 16 filmów fabularnych. W 1961 roku: Historia żółtej ciżemki; 1964: Agnieszka 46; 1965: Katastrofa; 1967: Sami swoi; 1969: Tylko umarły odpowie; 1970: Legenda; 1971: Diament radży; 1971: Pierwsza miłość; 1973: Droga; 1974: Nie ma mocnych; 1977: Kochaj albo rzuć; 1978: Roman i Magda; 1980: Bo oszalałem dla niej; 1982: Wielki Szu; 1991: Rozmowy kontrolowane 2006: Przybyli ułani.W 2020 roku otrzymał Krzyż Komandorski z Gwiazdą Orderu Odrodzenia Polski, w 2014 r. Krzyż Komandorski Orderu Odrodzenia Polski, a w 1974 Krzyż Kawalerski Orderu Odrodzenia Polski. W 2015 r. samorząd województwa przyznał mu tytuł honorowego obywatela Dolnego Śląska.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Ogólnokrajowy lockdown w Austrii rozpoczął się w poniedziałek 21 października i miał trwać co najmniej trzy tygodnie – do niedzieli 2 grudnia. Na bieżący tydzień zaplanowano ocenę skuteczności podjętych działań. Widać wyraźnie, że w ostatnich kilkunastu dniach liczba nowych infekcji Covid-19 wyhamowała – z ponad 11-15 tys. infekcji dziennie w połowie października do obecnych 4-5 tys. O ponad połowę spadł w tym czasie także wskaźnik zapadalności – z ponad 1,1 tys. zachorowań na 100 tys. osób w tygodniu wprowadzenia lockdownu do 531 w bieżącym tygodniu.Jak wyjaśnił kanclerz, szczegóły "odblokowywania" są jeszcze dopracowywane, a konkretne ustalenia zapadną na środowym spotkaniu władz federalnych i krajów związkowych oraz ekspertów. Ustalimy tam, na jakich zasadach możemy dokonać bezpiecznego otwarcia. To kwestia ustalenia warunków - zaznaczył Nehammer. Wspomniał jednak o prawdopodobnym odblokowaniu takich branż, jak handel detaliczny, gastronomia i hotelarstwo – informuje ORF.Obecny spadek liczby infekcji to pozytywny trend. Zatem pytanie nie brzmi teraz, czy zakończyć blokadę, ale jak i za pomocą jakich środków ochronnych. Ważne, aby postępować tak ostrożnie, jak to możliwe - podkreśla ORF.Zakończenie lockdownu w najbliższy weekend potwierdził też minister zdrowia Wolfgang Mueckstein (Zieloni). Jest on jednak zwolennikiem wprowadzania zróżnicowanych zasad w poszczególnych krajach związkowych, co wynika z dużych różnic w liczbie nowych infekcji, stopniu zaszczepienia oraz liczbie hospitalizowanych pacjentów z Covid-19 w poszczególnych regionach. Dlatego, jak zaznaczył Mueckstein, wprowadzane środki bezpieczeństwa będą omawiane i negocjowane indywidualnie z krajami związkowymi.Zgodnie z zapowiedziami, jeszcze we wtorek władze Wiednia mają określić, jakie przepisy bezpieczeństwa w związku z końcem lockdownu zostaną wprowadzone od najbliższego poniedziałku.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Resovia w ostatnich tygodniach mierzyła się z wszystkimi czterema czołowymi zespołami poprzedniego sezonu - nie zdobyła punktu w spotkaniach z Jastrzębskim Węglem i Grupą Azoty Kędzierzyn-Koźle, wygrała 3:0 z Projektem Warszawa i przegrała po tie-breaku z PGE Skrą Bełchatów. Potem była sensacyjna porażka z beniaminkiem LUK Lublin 1:3 w hali Podpromie, a następnie - również na własnym terenie - z Treflem Gdańsk 0:3, który w czterech poprzednich swoich meczach nie zdołał wygrać choćby seta. W niedzielę gospodarze zaprezentowali się bardzo słabo i sami tego nie kryli.Naszym największym problemem jest to, w jakiej w tym momencie jesteśmy dyspozycji, bo jesteśmy w tragicznej. Nie chcę na gorąco oceniać, czym jest to spowodowane, bo po takim meczu nigdy nie jest to obiektywna opinia, ale na pewno jest dużo materiału do przeanalizowania i coś na pewno musimy zmienić. (...) Myślę, że sam wynik pokazuje, że zostaliśmy zdominowani przez Trefl i tutaj nie ma się co czarować czy szukać pozytywów po takim meczu, bo ich nie ma. Jedyny pozytyw, jaki widzę, to że nikt nie doznał kontuzji, a tak to dostrzegam same rzeczy do poprawy - zaznaczył Kochanowski.Przyznał on, że on i jego klubowi koledzy zostali zdominowani przez rywali z Gdańska.Uważam, że stawiamy przed sobą wysokie cele i nie możemy sobie pozwolić na takie porażki. Oczywiście, każda drużyna może przegrać mecz, ale nie możemy sobie pozwolić na porażki bez walki, a uważam, że tej walki w niedzielę zabrakło - ocenił.Mistrz świata i podwójny brązowy medalista mistrzostw Europy stwierdził, że potwierdzeniem dołka, w jakim znajduje się rzeszowska ekipa, jest jej obecna pozycja w tabeli.Nawet przestałem to śledzić, bo nie ma to w tym momencie większego znaczenia. Największe ma to, że musimy wrócić do swojej dobrej gry. Tej z meczu z Projektem, z dwóch setów ze Skrą. Nie zrobimy tego na pewno poprzez stagnację i przeczekanie. Musimy wziąć się za robotę, zdiagnozować problem, rozwiązać go i budować formę - podkreślił.Zapytany, jakiego obszaru jego zdaniem może dotyczyć źródło kłopotów Resovii, wykluczył raczej formę czysto fizyczną.Na pewno jeśli ciało ci nie pomaga, to o wiele ciężej jest się zmotywować i zmusić, by wszystko wykonywać na 100 procent, ale z tego co się orientuję, to nie mamy żadnych problemów zdrowotnych. I nie uważam, byśmy byli w bardzo złej dyspozycji czysto fizycznej. Wydaje mi się, że problem jest gdzieś między głową a ewentualnie formą czysto siatkarską, techniczną. Ale jak mówiłem, nie chcę diagnozować tego w tym momencie, bo nie jestem obiektywny - podsumował.W ostatnich latach co roku przed nowym sezonem w drużynie z Podkarpacia dochodziło do wielu zmian i nie inaczej było minionego lata.Zgranie na pewno jest ważne i zdaję sobie sprawę z tego, że ono może trwać nawet i cały sezon, żeby dopiero na play off się dobrze zrozumieć, bo już widziałem takie przypadki. Ale na pewno nie jest to u nas cały czas dopiero szukanie formy, bo graliśmy już dobrze i fizycznie też wyglądaliśmy dobrze, a gdzieś to znowu uciekło - analizował Kochanowski.Był on jednym z graczy, którzy dołączyli do zespołu kilka miesięcy temu. W poprzednim sezonie w barwach Zaksy triumfował w Lidze Mistrzów i zdobył wicemistrzostwo kraju. Fani Resovii zaś od kilku lat bezowocnie czekają na sukcesy zespołu, który ostatnio co roku sprowadza zawodników o uznanych nazwiskach.Ciężko mi się dziwić, bo większość kibiców, którzy przychodzą na nasze mecze to są osoby, które od wielu lat wykupują karnet na to samo miejsce i pamiętają czasy świetności Resovii. Wiedzą, jak powinna wyglądać drużyna, która chce się bić o mistrzostwo Polski. Są też sfrustrowani tym, że ich drużyna od kilku lat nie spełnia oczekiwań. Oczywiście, jakieś gwizdy z trybun może nie są najmilsze, ale na pewno jestem w stanie ich zrozumieć. Bo oni chcieliby, żeby Resovia wygrywała, my chcemy, żeby Resovia wygrywała, ale Resovia nie wygrywa... W tym momencie musimy za wszelką cenę dowiedzieć się dlaczego i to poprawić - zaznaczył 24-letni zawodnik.Jak dodał, w ostatnim czasie w klubowej szatni nie było trudnych, męskich rozmów.Cały czas gdzieś tam próbujemy po prostu szukać formy, w treningu głównie. Staramy się trenować najlepiej jak potrafimy. Może trzeba trochę zmienić formę zajęć? Może wprowadzić jakieś nowe ćwiczenia, a może trenować po prostu więcej lub mniej? Tego nie jestem w stanie teraz zdiagnozować. Trzeba zastanowić się nad tym na chłodno i myślę, że większą część tej pracy musi zrobić sztab szkoleniowy - skwitował.Trener ekipy z Podkarpacia Alberto Giuliani nie chciał w niedzielę rozmawiać z dziennikarzami. Zaraz po meczu przeszedł trybunami, opuszczając boisko i unikając tzw. strefy mieszanej. Włocha starał się usprawiedliwić prezes klubu Piotr Maciąg.Wszyscy są zdenerwowani, bo każdemu zależy na tym, aby prezentować się dobrze. Jest czymś naturalnym zdenerwowanie zaraz po końcówce takiego meczu. Pracujemy dalej, jest to wyzwanie, by wyjść z tego dołka. Taki jest sport. Czasem przegrywamy, czasem wygrywamy. To są frazesy, ale sztuką jest, by wychodzić z trudnych momentów - podkreślił.Po spotkaniu długo wymieniał uwagi z kilkoma siatkarzami. W rozmowie z dziennikarzami odniósł się też do tematu ewentualnych ruchów personalnych.Zastanawiamy się, co można zrobić lepiej, co każdy może zrobić lepiej indywidualnie, ale takie mecze trzeba przepracować. W żadnym wypadku się nie poddajemy. (...) Żadnych zmian nie planujemy. Razem wygrywamy, razem przegrywamy - zapewnił.Szansą na przełamanie ma być dla Resovii niedzielny mecz wyjazdowy ze Ślepskiem Malow Suwałki.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Publikacja 36-stronicowej strategii, zapowiadanej przez administrację już na początku roku, ma związek z rozpoczynającym się w czwartek wirtualnym "Szczytem dla demokracji" z udziałem liderów ponad 100 państw.Strategia opiera się na pięciu filarach: modernizacji sposobów walki z korupcją, zamknięciu luk w systemie finansowym, większych środkach na wykrywanie korupcji w USA i za granicą, wzmocnieniu infrastruktury międzynarodowej oraz zintensyfikowaniu współpracy międzynarodowej w walce z korupcją.Administracja traktuje korupcję jako zagrożenie dla bezpieczeństwa narodowego i coś, co dotyka amerykańskie rodziny, np. powodując wzrost ceny na nieruchomości za sprawą skorumpowanych graczy, dokonujących nielegalnych zakupów na nim - powiedział przedstawiciel Białego Domu podczas konferencji przed publikacją strategii.Według ekspertów, potencjalnie najbardziej znaczące zmiany mają dotyczyć regulacji grup zawodowych - takich jak prawnicy, agenci nieruchomości, księgowi, czy doradcy finansowi - którzy często służą dla przestępców i zagranicznych oligarchów jako kluczowi pośrednicy w praniu zysków z nielegalnej działalności.Biały Dom zapowiedział, że poprze projekt ustawy w Kongresie, nakładający na te grupy obowiązek sprawdzania swoich klientów pod kątem ryzyka prania pieniędzy - podobnie jak muszą robić to obecnie banki.Nowe regulacje mają dotknąć też sektora prywatnych funduszy inwestycyjnych private equity, który - według Transparency International - stanowi największą lukę wykorzystywaną przez skorumpowanych aktorów.Jak stwierdził w dokumencie Biały Dom, amerykański rynek nieruchomości stał się jednym z głównych obszarów, gdzie przestępcy lokują i ukrywają swój majątek, piorąc w ten sposób - według szacunków - 2,3 mld dolarów rocznie.Administracja zapowiedziała też, że w tym tygodniu ogłosi nowe zasady, nakazujące ujawnienie rzeczywistych właścicieli anonimowych do tej pory "spółek-krzaków".To jest przełomowy dokument, coś czego jeszcze nie było. Ta strategia przewyższa moje - mówi PAP Paul Massaro, doradca Komisji Helsińskiej USA przy Kongresie i jeden z czołowych działaczy antykorupcyjnych. Oczywiście nadal pozostaje pytanie: czy faktycznie to zostanie wdrożone - dodaje. Według eksperta, strategia jest odzwierciedleniem zmiany podejścia w Waszyngtonie do transnarodowej korupcji, m.in. w obliczu zagrożenia, jakie stanowią brudne pieniądze - a także związane z nimi wpływy - np. z Chin i Rosji.Pierwsza w historii strategia USA dotycząca walki z korupcją jest wybitna. Kompletny, ale szczegółowy plan, który podkreśla amerykańskie przywództwo i stanowi przełom (...) Sojusznicy powinni pójść za przykładem, a wrogowie powinni się bać - ocenił na Twitterze Nate Sibley, ekspert ds. korupcji z Hudson Institute w Waszyngtonie.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)W rolę strażaka na razie wcielił się Marek Gołębiewski. Jednak nikt nie ma wątpliwości, że to rozwiązanie tymczasowe. Dariusz Mioduski nie ukrywa, że marzy o Papszunie. Chce sprowadzić go Łazienkowską już w przerwie zimowej. Niestety dla niego plany najprawdopodobniej spalą na panewce. Aktualny opiekun piłkarzy Rakowa Częstochowa na antenie Canal+Sport zapewnił, że do końca sezonu nie zmieni pracodawcy.Na dziś jestem umówiony z właścicielem klubu, że dam odpowiedź do końca roku w sprawie przyszłości. Mam propozycję przedłużenia kontraktu z Rakowem, klub jest zdeterminowany, abyśmy kontynuowali współpracę, Dużo zawdzięczam Rakowowi, dużo Michałowi Świerczewskiemu. Bardzo go szanuję. Ode mnie dowie się, jaka jest moja decyzja. Mnie kontrakt z Rakowem wiąże do końca czerwca 2022, oni w chwili obecnej nie widzą możliwości, aby coś się w tym temacie zmieniło. Do końca sezonu jestem trenerem Rakowa - powiedział Papszun w programie Liga+ Extra.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
zdrowie(=-=-=-)Każdego roku około 26 tys. dzieci w Polsce przychodzi na świat przedwcześnie – tak wynika z danych Fundacji Koalicja dla Wcześniaka. Na świecie jedno na dziesięć urodzonych dzieci jest wcześniakiem. Według definicji Światowej Organizacji Zdrowia wcześniak to dziecko urodzone między 22. a 37. tygodniem ciąży.Jak podkreśliła fizjoterapeutka, terapeutka NDT Bobath i logopeda Anna Matysiak z Centrum Wczesnego Wspierania Rozwoju Zaczątek wcześniak jest wyjątkowym małym człowiekiem, często nieharmonijnym w rozwoju i potrzebuje wieloprofilowego spojrzenia.- Stymulację wcześniaków można zacząć na różnym etapie rozwoju. Podstawową i pierwszą drogą jest obserwacja rozwoju dziecka, wspieranie jego kompetencji i kompetencji rodzicielskich, drugą podjęcie czynności terapeutycznych nazywanych często wczesnym wsparciem rozwoju wcześniaków – powiedziała.W procesie wsparcia rozwoju wcześniaków można wybierać spośród wielu metody terapeutycznych.- Może to być metoda NDT Bobath, która jest przystosowana do bardzo malutkich dzieci, terapia Vojty, czy elementy terapii sensorycznej. To, co jest ważne z mojego punktu widzenia, to całościowe patrzenie na dziecko i to, aby wcześniakiem zajmował się zespół specjalistów, nie tylko fizjoterapeuta, ale również neurologopeda, logopeda, pedagog i psycholog. Chodzi o to, żeby dobrze obejrzeć wcześniaka poznać, jakie ma potrzeby i ocenić czy jest to już moment na wdrożenie konkretnej formy terapii – powiedziała i dodała, że nie każda terapia i nie każda metoda będzie odpowiednia do małego człowieka.Jedną z metod stymulacji wcześniaków jest obecność rodziców i ich głos. - Głos rodziców jest nadrzędny i jest to najlepsze rodzicielskie narzędzie do wspierania rozwoju dziecka. Ucho dziecka w rozwoju wewnątrz łonowym jest całkowicie wykształcone w 24 tygodniu życia, co oznacza, że dzieci doskonale znają dźwięk głosu rodzica, jego ton i melodię. Głos rodzica daje poczucie bezpieczeństwa i buduje relację z wcześniakiem, jak zresztą z każdym dzieckiem, również tym urodzonym o czasie – podkreśliła.Psycholog kliniczny Bożena Cieślak-Osik zauważyła, że wszystko, co robimy, musimy dostosować do maluszka.- Dzieci lubią słuchać, a więc czytajmy, śpiewajmy. Głos mamy i taty, a szczególnie spokojne mruczenie, nucenie, pomagają dziecku wyciszyć się, ale też może pomóc obudzić się, gdy jest taka potrzeba. Myśląc o stymulacji wcześniaka, myślę równolegle o opiece nad rodzicami, bo to oni są tymi pierwszymi osobami, które mogą nieść dobro swojemu dziecku, takie emocjonalne, psychologiczne dobro – dodała Cieślak-Osik.W ocenie Matysiak istotna w procesie stymulacji rozwoju wcześniaka jest muzyka. - Dzieci, które mają możliwość skorzystania z muzykoterapii o wiele lepiej radzą sobie z oddychaniem, czyli mają lepszy poziom saturacji, lepiej przybierają na masie, szybciej dojrzewają – powiedziała. Najlepsza w tym zakresie jest muzyka klasyczna. - Muzyka klasyczna jest najspokojniejsza, wyważona. Sam układ rytmu tej muzyki może być dostosowany do rytmu bicia serca dziecka, do rytmu mowy, poruszania się, oddychania. Nie jest to muzyka gwałtowna, głośna, jest oparta jest na klasycznych instrumentach, co ma swoją wagę – dodała.Fundacja Koalicja dla wcześniaka we współpracy z Krajowym Funduszem na rzecz Dzieci i Muzeum Łazienki Królewskie przygotowała specjalny projekt Młodzi Wirtuozi Najmniejszym z Najmłodszych. W ramach projektu podopieczni Funduszu, stypendyści Programu Zdolni nagrali utwory muzyki klasycznej, które posłużą wcześniakom i ich rodzicom uspokajać i relaksować lub aktywizować dziecko w ciągu dnia.- Badania dowodzą, że muzykoterapia wpływa na język ojczysty, jego rozbudowę i na rozwój mowy. Muzyka buduje też więź. To, co jest najtrudniejsze na oddziałach neonatologicznych, to fakt, że rodzice z malutkim wcześniakiem mają bardzo krótki czas wspólnego przebywania i ta więź musi się nawiązywać w dawkowanych momentach kontaktu z dzieckiem. Dlatego zarówno głos rodzica jak i możliwość śpiewania dziecku wspiera jego rozwój – powiedziała Matysiak.Dodała, że opieka nad wcześniakami i niemowlakami w Polsce w zakresie fizjoterapii jest na bardzo dobrym poziomie. - Coraz więcej oddziałów neonatologicznych ma wsparcie fizjoterapeutów, którzy pojawiają się też na oddziałach poporodowych. Jest coraz więcej szkoleń, kursów i narzędzi do pracy z wcześniakami. Jeżeli chodzi o placówki, które opiekują się wcześniakami po wyjściu ze szpitala, to myślę, że to, co dotyka całą fizjoterapię w Polsce to trudność w jej swobodnym i szybkim dostępie w publicznej ochronie zdrowia. Ograniczone kontraktowanie placówek NFZ powoduje, że rodzice mają trudność w dostaniu się do specjalisty na NFZ – powiedziała.Jak podkreśliła, zawsze warto szukać certyfikowanych specjalistów, którzy mają pojęcie o pracy z dziećmi małymi, zwłaszcza z wcześniakami.- Opieka nad wcześniakiem i nad dzieckiem urodzonym o czasie bardzo się różni w wielu przypadkach i aspektach ich rozwoju. Dlatego warto mieć szerszą wiedzę w tym zakresie, coraz częściej już specjalistyczną, i posiadać doświadczenie kliniczne, po to, aby dobrze te malutkie dzieci oceniać, a później rehabilitować. To, co jest najważniejsze w tej pracy, to móc wcześnie rozpocząć terapię, pracować w zespole specjalistów i szerokoprofilowo pomagać dzieciom przedwcześnie urodzonym oraz ich rodzicom – podsumowała Matysiak.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Będę kontynuował promocję naszych wspólnych zobowiązań, by wspierać fundamentalne swobody i praworządność jako niezbędne dla demokracji i centralne dla relacji USA-Polska - powiedział Brzezinski podczas wysłuchania przed komisją spraw zagranicznych Senatu. - W szczególności, będę nadal podkreślał w kontaktach z polskimi władzami wagę bezstronnego sądownictwa, niezależnych mediów i poszanowania praw człowieka dla wszystkich, w tym osób LGBTQI+ i członków innych mniejszości - powiedział dyplomata.Zapowiedział, że będzie bezpośrednio poruszał te tematy w kontaktach z polskim rządem, zwłaszcza sprawę wolności prasy.Przychodzę jako ambasador z bardzo jasnym przesłaniem: Ameryka jest za równością - zaznaczył.Brzezinski podkreślił, że dobrze zna Polskę, będąc synem Zbigniewa Brzezińskiego, a także stypendystą Fullbrighta i autorem pracy na temat budowania instytucji demokratycznych - w tym Trybunału Konstytucyjnego - i praworządności w Polsce po upadku komunizmu.Deklaracje Brzezinskiego skomentował na Twitterze Krzysztof Wyszkowski, polski polityk, publicysta, działacz opozycji antykomunistycznej w PRL, od 2016 członek Kolegium Instytutu Pamięci Narodowej.Pajac - Ma być ambasadorem USA w Polsce. Chce naciskać na temat sądów, "wolnych mediów" i LGBTQ - napisał Wyszkowski. Po uzyskaniu rekomendacji komisji, Brzezinski będzie musiał zostać zatwierdzony w osobnym głosowaniu całego Senatu, co może nastąpić jeszcze przed końcem roku. Proces może opóźnić jednak napięty kalendarz Senatu, a także blokada przyspieszonego trybu przez część Republikanów ze względu na sprzeciw wobec polityki administracji ws. Nord Stream 2. Dotychczas zatwierdzono jedynie 11 ambasadorów USA.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
zdrowie(=-=-=-)W ramach badania prawie 3 tys. dorosłych osób powyżej 30 lat, które przyjęły szczepionki przeciw Covid-19 firm AstraZeneca i Pfizer/BioNTech, podano po trzech miesiącach siedem różnych dawek przypominających. Wszystkie one poprawiają odporność, ale w różnym stopniu. U osób, które początkowo dostały szczepionki firmy AstraZeneca odporność po podaniu dawki przypominającej wzrosła od 1,8- do 32,3-krotnie, a u tych, które zostały zaszczepione produktem Pfizera - 1,3- do 11,5-krotnie.Z badania wynika, że najbardziej odporność wzrasta, jeśli dawką przypominającą jest szczepionka typu mRNA, czyli taka, jaką produkują Pfizer/BioNTech oraz Moderna. Badanie pokazuje również, że ochrona po podaniu dawki przypominającej rośnie w takim samym stopniu u osób powyżej i poniżej 70. roku życia.ZOBACZ AKTUALNY STAN SZCZEPIEŃ PRZECIWKO COVID-19 W POLSCE>>>- To naprawdę zachęcające, że szeroka gama szczepionek, wykorzystujących różne technologie, wykazuje korzyści jako trzecia dawka po podaniu szczepionek firm AstraZeneca lub Pfizer/BioNTech. Wszystkie szczepionki w naszym badaniu wykazują statystycznie istotne zwiększenie ochrony. Szczepionki mRNA (Pfizer i Moderna) - bardzo wysokie, ale te od firm Novavax, Janssen i AstraZeneca również skutecznie zwiększają ochronę - powiedział prof. Saul Faust, szef zespołu prowadzącego badania.W Wielkiej Brytanii do szczepień przypominających używane są preparaty firm Pfizer/BioNTech oraz Moderna. W związku z pojawieniem się wariantu Omikron uprawnione i zachęcane do przyjęcia dawki przypominającej są wszystkie osoby powyżej 18. roku życia.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)37-latek nie ukrywa, że będzie mu w związku z tym towarzyszyć trema.Oczywiście, że będą nerwy (z powodu nowego wyzwania - PAP). To będzie mini wersja tremy, jaka towarzyszyła mi podczas zawodów olimpijskich - powiedział dwukrotny złoty medalista igrzysk cytowany na stronie charlotteobserver.com.Amerykanin zakończył karierę w lutym z powodu kłopotów ze zdrowiem. Nie zdołał nawet pożegnać się z publicznością, gdyż ze względu na kontuzję pleców musiał odwołać udział w slalomie gigancie podczas mistrzostw świata w Cortina d'Ampezzo. Ta rywalizacja miała być ostatnią w karierze.Pierwotnie miał w planach udział sportowy w igrzyskach w Pekinie, bo marzył o tym, by wyprzedzić Bode Millera i zostać najstarszym amerykańskim olimpijczykiem -alpejczykiem. Kłopoty zdrowotne pokrzyżowały jego marzenia.Ligety w Turynie (2006) sięgnął po mistrzostwo olimpijskie w kombinacji, a po raz drugi złoty medal igrzysk wywalczył w Soczi (2014), triumfując w slalomie gigancie. W Pjongczangu w 2018 r. najwyższe miejsce - piąte - zajął w kombinacji. Startował też w Vancouver (2010), gdzie uplasował się na piątej pozycji, także w kombinacji.W dorobku ma także pięć tytułów mistrza świata - pierwszy z 2011 w gigancie rozegranym w Garmisch-Partenkirchen, ostatni z 2015 r także w tej konkurencji z Beaver Creek. Pięć razy zdobył małą "Kryształową Kulę" właśnie w slalomie gigancie, w której to konkurencji odniósł 24 z 25 zwycięstw w Pucharze Świata. Na podium zawodów tego cyklu stawał 52 razy. Słynny Austriak Marcel Hirscher nazwał go "Mr. GS" w nawiązaniu do specjalizacji Amerykanina.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Bełchatowianie przed własną publicznością wywiązali się z roli faworyta i nie mieli większych problemów z odniesieniem zwycięstwa. Popisem możliwości PGE Skry był pierwszy set, w którym gospodarze przez większą część partii prowadzili różnicą 10 punktów. W kolejnej bardzo dobrze funkcjonował zaś blok miejscowych, a w ostatniej kontrolowali sytuację na boisku.Najwięcej punktów dla drużyny trenera Slobodana Kovaca zdobyli Damian Schulz - 16 i Robert Taht - 14.Zwycięzca dwumeczu w kolejnej rundzie zagra z lepszym z pary: Chenois Genewa - Neftohimik Burgas.W 1/32 finału PGE Skra wyeliminowała Mladost Brcko z Bośni i Hercegowiny.PGE Skra do tej pory czterokrotnie grała w Pucharze CEV. Najdalej doszła do półfinału w sezonie 2013/14. W walce o finał bełchatowianie ulegli wówczas w dwumeczu Gubierniji Niżny Nowogród.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
film(=-=-=-)Jego bohater – Johnny, dziennikarz radiowy – uczy się uważnie słuchać, budować trwałe więzi, naprawiać błędy przeszłości i... przytulać. Kameralny, przepełniony czułością film Millsa buduje mosty pomiędzy pokoleniami, dodaje otuchy i przykleja plastry na nasze najdotkliwsze rany. Phoenix wciela się w „C'mon C'mon" w nowojorskiego singla, uroczego, ciepłego dziennikarza, który przemierza Amerykę z mikrofonem, pytając dzieciaki i młodzież o ich życie, marzenia, supermoce i plany na przyszłość. Po drodze reporter odwiedza mieszkającą w Los Angeles siostrę (Gaby Hoffman), z którą nie rozmawiał od lat, a która teraz potrzebuje jego pomocy. Żeby wesprzeć ją w opiece nad dziewięcioletnim synkiem (Woody Norman), Johnny zabiera go ze sobą do Nowego Jorku. Wspólna podróż okaże się lekcją cierpliwości, odpowiedzialności i zwyczajnie: dorosłości, której dziennikarz dotąd unikał. Pozwoli mu także zrozumieć, że prawdziwe supermoce to te, którymi władają matki. 
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Nie ma sensu w najbliższej przyszłości wpuszczać kibiców. Ze zdrowotnego punktu widzenia konieczne jest, abyśmy już dziś zdecydowali, że na razie publiczności nie będzie. Jeśli nie będzie takiego postanowienia dla całego kraju, podejmiemy taki krok w samej Bawarii - zapowiedział polityk.Od środy stadiony piłkarskie w tym landzie można zapełnić najwyżej w 25 procent. Co więcej, wszyscy zaszczepieni i ozdrowieńcy muszą ponadto przedłożyć negatywny wynik testu na koronawirusa.Bayern jest liderem tabeli niemieckiej ekstraklasy. Po 13 kolejkach ma 31 punktów, o jeden więcej od drugiej Borussii Dortmund. Piłkarzem bawarskiego klubu jest Robert Lewandowski.Najbliższy mecz u siebie Bayern rozegra 8 grudnia z Barceloną w Lidze Mistrzów. Wcześniej, w najbliższą sobotę, czeka go jeszcze wyjazdowa potyczka z Borussią Dortmund w Bundeslidze.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
zdrowie(=-=-=-)Palacze poszukujący alternatywnego produktu nikotynowego mają do dyspozycji kolejną alternatywę, która oferuje potencjalnie mniejsze ryzyko ekspozycji na działanie substancji toksycznych, a jednocześnie jej forma doustna jest wygodna i łatwa w użyciu. W badaniu, opublikowanym w czasopiśmie Drug and Chemical Toxicology, przeanalizowano nikotynowe saszetki doustne, które w Polsce są dostępne od czerwca pod nazwą VELO. Jak czytamy, badanie to jest częścią kompleksowego programu badań naukowych mających na celu ocenę potencjału zmniejszenia ryzyka związanego z bezdymnymi produktami nikotynowymi w porównaniu z tradycyjnymi papierosami i tradycyjnymi doustnymi produktami tytoniowymi. Uzyskane wyniki wskazują, że toksyczność beztytoniowych saszetek nikotynowych jest porównywalna do toksyczności produktów nikotynowej terapii zastępczej (NRT) i znacznie niższa, niż toksyczność tradycyjnych produktów typu snus, które, stosowane jako jedyny produkt nikotynowy, są uznawane za produkt o obniżonym ryzyku w porównaniu z papierosami. Wyniki badań wykazały, że badane saszetki miały porównywalny profil toksyczności, co produkty do nikotynowej terapii zastępczej (NRT), które są obecnie uważane za najmniej szkodliwe ze wszystkich produktów nikotynowych. Jak czytamy w publikacji, produkty objęte badaniem były analizowane pod kątem zawartości 24-26 związków istotnych dla doustnych wyrobów tytoniowych, w tym znanych szkodliwych i potencjalnie szkodliwych składników (HPHC) z listy FDA, dotyczących tytoniu bezdymnego oraz standardowej listy substancji toksycznych, stosowanej w celu zapewnienia jakości produktów typu snus. W przypadku saszetek VELO, 22 z 26 badanych związków nie przekraczało mierzalnych limitów, a na bardzo niskim poziomie zostały oznaczone jedynie wilgoć, nikotyna, formaldehyd i chrom. Aby ocenić zawartość substancji toksycznych w tzw. produktach modern oral w porównaniu z innymi produktami tytoniowymi i nikotynowymi na skali risk continuum (redukcja ryzyk zdrowotnych), dokonano również przeglądu danych dotyczących emisji 20 HPHC z opublikowanych badań nad konwencjonalnymi papierosami, podgrzewaczami tytoniu i e-papierosami. Saszetki nikotynowe poddane badaniu zawierały kwantyfikowalne poziomy tylko trzech ze wspomnianych 20 HPHC.Na podstawie zmierzonych zawartości substancji toksycznych i szacunków dziennego narażenia zebrane dane sugerują, że saszetki nikotynowe plasują się prawdopodobnie pomiędzy snusem a produktami nikotynowej terapii zastępczej, wykazując znacznie niższe poziomy niż papierosy, podgrzewacze tytoniu, snus i e-papierosy. Produkty modern oral (beztytoniowe saszetki nikotynowe) mogą zatem stanowić źródło nikotyny o niższym poziomie narażenia na toksyny dla obecnych palaczy, którzy poszukują całkowitego substytutu dla dalszego palenia.materiał powstał przy współpracy z partnerem
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
film(=-=-=-)Wcześniej kreacja fitness guru Sylwii Zając zapewniła Koleśnik m.in. nagrodę za najlepszą rolę kobiecą na ubiegłorocznym Festiwalu Filmów Fabularnych w Gdyni, statuetkę Odkrycie Onetu oraz Kryształową Gwiazdę Elle.Laureatkę Nagrody im. Zbyszka Cybulskiego ogłoszono podczas uroczystości, która odbyła się w stołecznym kinie Luna. Wyłoniło ją jury w składzie: reżyserka Joanna Kos-Krauze (przewodnicząca), aktorka i laureatka Nagrody im. Zbyszka Cybulskiego 2016 Marta Nieradkiewicz, reprezentująca miesięcznik "KINO" krytyczka filmowa Ola Salwa oraz reżyser teatralny Michał Borczuch.Oprócz Koleśnik finalistami nagrody byli: Maria Dębska (nominowana za rolę Kaliny Jędrusik w "Bo we mnie jest seks" Katarzyny Klimkiewicz), Tomasz Ziętek (nominowany za rolę młodego milicjanta Roberta w "Hiacyncie" Piotra Domalewskiego), Tomasz Włosok (nominowany za rolę młodego muzyka Roberta w "Piosenkach o miłości" Tomasza Habowskiego) oraz Piotr Trojan (nominowany za tytułową rolę w "25 latach niewinności. Sprawie Tomka Komendy" Jana Holoubka).Podczas gali ogłoszono również laureata Nagrody im. Bolesława Michałka dla książki filmowej. Został nim Miłosz Stelmach, autor publikacji "Przeczucie końca. Modernizm, późność i polskie kino" (Wydawnictwo Naukowe Uniwersytetu Mikołaja Kopernika, Toruń 2020).Książki oceniało jury, w którym znaleźli się: dr Iwona Kurz (Uniwersytet Warszawski), Adriana Prodeus (miesięcznik "KINO"), prof. Wiesław Godzic (Uniwersytet SWPS), Tadeusz Sobolewski ("Gazeta Wyborcza") i dr Mateusz Werner ("Twórczość", Uniwersytet Kardynała Stefana Wyszyńskiego).Nagroda im. Zbyszka Cybulskiego jest przyznawana od 1969 r. Jej pierwszym laureatem był Daniel Olbrychski. W latach 1969-95 nagrodę przyznawało pismo "Ekran". W 2005 r., po 10 latach przerwy, przejęła ją Fundacja Kino. Dotychczasowymi laureatami wyróżnienia byli m.in. Maja Komorowska, Krystyna Janda, Olgierd Łukaszewicz, Marek Kondrat, Krzysztof Majchrzak, Zbigniew Zamachowski, Artur Żmijewski, Dorota Segda, Marcin Dorociński, Kinga Preis, Maciej Stuhr, Magdalena Popławska, Agnieszka Żulewska oraz Marta Nieradkiewicz. (PAP)
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Zdaniem ministra sprawiedliwości, prokuratora generalnego przez ostatnie lata polski rząd konsekwentnie i z najlepszą wolą wyjaśniał sprawy, które były pretekstem do stawiania Polsce zarzutów. - Szukaliśmy porozumienia. Ale nasi partnerzy z UE już nawet nie udają, że słuchają merytorycznych argumentów - uważa Ziobro.Celem, jego zdaniem, jest "zmiana władzy w Polsce – obalenie rządu, bo demokratyczne wybory Polaków nie podobają się Brukseli i Berlinowi".- Temu służą naciski, groźby i szantaż ekonomiczny. Bruksela bezprawnie zablokowała nam pieniądze, które należą nam się jak innym państwom Unii. Podeptała ustalenie, że mechanizm warunkowości – przyjęty zresztą przy sprzeciwie moim i Solidarnej Polski – nie znajdzie zastosowania, zanim na jego temat nie wypowie się Trybunał Sprawiedliwości Unii Europejskiej - powiedział Ziobro.- Niebawem usłyszymy, mniej lub bardziej otwarcie, że UE odblokuje pieniądze dla nas, gdy w Polsce zmieni się władza. Czyli gdy wygra Tusk. Z takim zadaniem tu go przysłano. Ma być rycerzem na białym koniu, który zagwarantuje Polsce wypłatę 750 mld zł. I z takim przekazem – odbudowy Polski na kształt znanej z kampanii z 2007 r. "drugiej Irlandii" – będzie namawiał do odrzucenia rządów Zjednoczonej Prawicy. W końcu za taką kwotę można sporo zbudować – dodał.Minister przekonuje w wywiadzie, że polskie reformy w niczym nie odstają od rozwiązań, które są w wielu państwach UE. Pytany, czy dopuszcza likwidację Izby Dyscyplinarnej Sądu Najwyższego, Ziobro odparł, że Komisji Europejskiej nie chodzi tylko o likwidację Izby, ale o anulowanie blisko 600 wydanych przez nią orzeczeń. - Na to nigdy się nie zgodzę. To doprowadziłoby do całkowitej anarchizacji sądownictwa – ocenił minister.I wcale nie chodzi - jak dodał - "o kilka głośnych przypadków sędziów, którzy w stylu typowym dla wschodnich satrapii rozbrykali się politycznie i za to zostali ukarani". - Likwidacja Izby oznaczałaby np., że sędzia oskarżony o brutalny, wyjątkowo ohydny gwałt na koleżance sędzi wróciłby do pracy, dostał odszkodowanie, a sędziego nie można by w świetle prawa karnego ponownie osądzić - powiedział.- Podobnie jak sędziów, którzy dopuścili się przemocy domowej czy jazdy po pijanemu. Nawiązując więc do kar – Polska ma płacić milion euro dziennie właśnie za to, że nie chce pozwolić, by tacy sędziowie z powrotem zasiedli za stołem sędziowskim i założyli na szyję łańcuch z godłem. Tego dzisiaj od nas oczekuje Unia – przywrócić ich, umorzyć postępowania, a zapewne jeszcze wypłacić odszkodowania. To jest niewyobrażalne - dodał.Pytany, czy jego odpowiedzią są przedstawione niedawno projekty kompleksowej reformy sądów, Ziobro odparł, że tak. - To przemyślana propozycja skutecznego pójścia do przodu. Dziś stoimy przed historycznym wyborem: albo Polska będzie mogła zreformować swoje sądownictwo, albo zgodzi się z tym, że o jego kształcie decyduje się w Brukseli i Berlinie - powiedział.Ta druga opcja - jak ocenił - oznaczałaby, że sędziowie orzekający w Polsce przestają orzekać w imieniu Rzeczypospolitej, bo ich suweren jest za granicą. - Wierzę, że Zjednoczona Prawica nie ma wątpliwości, którą ścieżkę wybrać. Ale wiem też, że każdy proces legislacyjny wymaga zgody prezydenta RP. Takie rozmowy prowadzimy od wielu tygodni, projekty ustaw zostały przekazane panu prezydentowi – przekazał.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Odmłodzona reprezentacja Polski walczyła do końca meczu, ale doświadczenie rywala i większe zrozumienie między koszykarzami Izraela przesądziło o sukcesie gospodarzy.W pierwszej piątce w biało-czerwonych barwach wyszli: Marcel Ponitka, Jakub Garbacz, Jarosław Zyskowski, Aleksander Balcerowski i debiutant w kadrze Michał Kolenda, który okazał się najlepszym strzelcem drużyny.Podopieczni trenera Igora Milicica, który również zadebiutował w roli szkoleniowca kadry, rozpoczęli od zapowiadanego przez niego "chaosu" - agresywnej obrony, która rodziła dobry, szybki atak. Koszykarze Izraela zdobyli co prawda pierwsze dwa punkty, ale potem skuteczni byli tylko Polacy.Prowadzili po kontrze Ponitki 4:2, a potem 10:2, 13:2 po rzucie zza linii 6,75 m Michała Kolendy. Rywale przytłoczeni huraganowa defensywą Polaków nie potrafili znaleźć recepty na grę podopiecznych Milicica. Chorwacki szkoleniowiec mający polskie obywatelstwo dokonywał wielu zmian, a każdy koszykarz wchodzący na parkiet "dokładał" swoja cegiełkę. W defensywie blokował i straszył rywali pod koszem 21-letni Balcerowski, a na obwodzie Ponitka i Jakub Schenk.Po rzucie Tomasza Gielo za trzy punkty Polska prowadziła 19:4 w 7. minucie. W końcówce gospodarze zmniejszyli straty i po 10 minutach było 21:12 dla biało-czerwonych.Druga kwarta była przeciwieństwem pierwszej - Izraelczycy zaczęli lepiej bronić, a Polacy stracili skuteczność, choć nadal ambitnie walczyli o każdą piłkę i metr parkietu. W połowie tej części Polska wygrywała 27:21, ale po akcjach Tomera Ginata gospodarze w 17. min objęli prowadzenie 28:27. Do kosza rywali zupełnie nie mógł się wstrzelić MVP finałów polskiej ekstraklasy z ostatniego sezonu Jakub Garbacz, który w całym meczu trafił zaledwie dwa z 17 rzutów, nie kończąc punktami żadnej z 12 prób zza linii 6,75 m. Po 20 minutach było 31:27 dla zespołu trenera Guy'a Goodesa, byłego koszykarza reprezentacji Izraela.Słaba skuteczność Polaków sprawiała, że w trzeciej kwarcie koszykarze Izraela powiększyli przewagę. Trzy razy w tej części gry trafił zza linii 6,75 m kapitan Gal Mekel, mający polskich przodków i polskie obywatelstwo. Punktowali też 20-letni Yam Madam oraz środkowy, 31-letni Jake Cohen. Czasami zdobywanie punktów przychodziło im zbyt łatwo, bo młodzi podopieczni trenera Milicica gubili się w obronie. Po trzech kwartach Polska przegrywała 39:49.Najlepiej radził sobie na boisku w Tel Awiwie debiutant, starszy z braci Kolendów, Michał. Jego rzut zza linii 6,75 m w 33. minucie spotkania pozwolił zmniejszyć straty do 47:55. Młodszy, ale z większym stażem w kadrze Łukasz Kolenda doznał urazu w drugiej kwarcie i nie wrócił już do gry.Biało-czerwoni walczyli ambitnie w defensywie, ale ich kłopoty w ataku utrzymywały przewagę rywali. Kontra w wykonaniu tymczasowego kapitana Jarosława Zyskowskiego (kapitanem reprezentacji jest nieobecny w Tel Awiwie Mateusz Ponitka) zmniejszyła prowadzenie Izraela do sześciu punktów (61:55). Jeszcze bliżej rywali byli biało-czerwoni po rzucie za trzy punkty Balcerowskiego (58:61) i Michała Kolendy (61:63) na 59 sekund przed końcem czwartej kwarty.Końcówka należała jednak do lepiej i spokojniej grających gospodarzy. Była to dziewiąta i czwarta z rzędu porażka Polski z Izraelem w meczach o punkty.Biało-czerwoni mieli zaledwie 38 procent skuteczności rzutów za dwa punkty i 19 proc. za trzy (7/36). Przegrali walkę pod tablicami 42:51, ale mieli tylko dziewięć strat (przy 12 Izraelczyków), co daje dobre perspektywy na kolejne mecze eliminacji.W niedzielę w Lublinie rywalami biało-czerwonych będą Niemcy. Do polskiej drużyny ma dołączyć kapitan Mateusz Ponitka, który w czwartek wieczorem gra w Eurolidze w barwach Zenita Sankt Petersburg z Panathinaikosem Ateny.Izrael - Polska 61:69 (21:12, 6:19, 12:18, 22:20)Izrael: Gal Mekel 11, Jake Cohen 11, Tomer Ginat 11, Nimrod Levi 10, Guy Pnini 9, Yam Madar 8, Yiftah Ziv 4, Rafael Menco 3, Idan Zalmanson 2, Itay Segev 0Polska: Michał Kolenda 16, Aleksander Balcerowski 11, Jakub Garbacz 10, Mateusz Ponitka 5, Jarosław Zyskowski 5, Jakub Schenk 4, Dominik Olejniczak 4, Łukasz Kolenda 3, Tomasz Gielo 3, Jakub Karolak 0, Jakub Nizioł 0, Aleksander Dziewa 0
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Szanse na debiut w odmłodzonej drużynie narodowej mają za to 28-letni Jakub Karolak (Śląsk Wrocław), 25-letni Jakub Nizioł (Enea Abramczyk Astoria Bydgoszcz) i o rok młodszy Michał Kolenda (Trefl Sopot).Teraz wszyscy zawodnicy w drużynie przejmują bardziej odpowiedzialną rolę. Nawet ci koszykarze, którzy nigdy nie grali w kadrze, mogą +wskoczyć+ do pierwszej piątki. To ma być zespół, jedność. To ma być nasza siła - powiedział przed meczem trener Milicic, cytowany na stronie federacji.Polska ma niekorzystny bilans meczów z Izraelem - trzy wygrane i osiem porażek, w tym dwie ostatnie w Gliwicach i Walencji w kwalifikacjach Eurobasketu 2022.Reprezentację Izraela kilka tygodni temu objął były kadrowicz, 50-letni Guy Goodes, który zastąpił Odeda Katasha. Kapitanem drużyny jest 33-letni Gal Mekel (MoraBanc Andora), mający polskie korzenie (dziadkowie mieszkali w Warszawie oraz Łodzi) i obywatelstwo.W składzie gospodarzy jest siedmiu graczy, którzy rywalizowali z Polską w eliminacjach ME 2022. To m.in., oprócz Mekela, 38-letni uczestnik pięciu mistrzostw Europy Guy Pnini (Hapoel Holon), 20-letni Yam Madar (Partizan Begrad) czy Jake Cohen z euroligowego Maccabi Tel Awiw.Brakuje Tamira Blatta z Alby Berlin (jego zespół w czwartek zagra z Maccabi w Eurolidze), mającego amerykańskie obywatelstwo T.J. Cline'a czy występującego w NBA Deni Avdija (Washington Wizards).Izrael zagrał w finałach MŚ w 1954 i 1986 r. Polska w Urugwaju w 1967 r. zajęła piątą lokatę, a w 2019 w Chinach była ósmą drużyną globu.Początek meczu w Tel Awiwie w czwartek o godz. 19 czasu polskiego.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Wrażenia po pierwszych treningach? Rewelacja. Atmosfera jest naprawdę świetna. Zawodnicy dogadują się między sobą, chociaż na parkiecie twardo rywalizują. Na treningach jest... chaos, czyli dokładnie to, co agresywną obroną chcemy wprowadzić w trakcie meczów. Uważam, że idzie to w dobrym kierunku - ocenił szkoleniowiec kadry po zajęciach w hali na Bemowie.We wtorek 15-osobowa reprezentacja odbyła trzeci trening pod jego wodzą. Dwa poprzednie odbyły się w poniedziałek. Wśród trenujących zabrakło dwóch najbardziej doświadczonych zawodników w kadrze Milicica - Mateusza Ponitki, który ze względu na mecz Zenita Sankt Petersburg w Eurolidze (w czwartek na wyjeździe z Panathinaikosem Ateny), dołączy do drużyny przed niedzielnym spotkaniem z Niemcami w Lublinie i kontuzjowanego Michała Sokołowskiego oraz Michała Michalaka, także leczącego uraz.Z drużyny trenera Mike'a Taylora, która w 2019 roku wywalczyła w Chinach ósme miejsce w mistrzostwach świata, są tylko środkowi - wciąż najmłodszy w kadrze 21-letni Aleksander Balcerowski i 25-letni Dominik Olejniczak. Ten drugi nie był powołany przez amerykańskiego selekcjonera na tegoroczny przedolimpijski turniej w Kownie.Widać w kadrze świeżą, pozytywną energię. Została wymieniona duża część składu. Młodzi zawodnicy dostają szansę, z czego się bardzo cieszę, bo ja również ją otrzymałem. Wszyscy są zaangażowani do ciężkiej pracy z nowym trenerem. Liga francuska, gdzie podpisałem kontrakt na dwa lata, jest bardziej atletyczna od polskiej, więc trzeba się po prostu przyzwyczaić. Ten sezon traktuję jako przetarcie. Ważne, że trener pokłada we mnie nadzieje, że zaczynam mecze w pierwszej piątce - powiedział PAP zawodnik BCM Gravelines Dunkierka.W odnowionej kadrze jest natomiast pięciu debiutantów. Wśród nich 25-letni Grzegorz Kulka, dobrze znający halę na Bemowie, gdzie trenuje i rozgrywa mecze jego Legia Warszawa.Powołanie do kadry to dla mnie duża niespodzianka. Zmiany w niej są ogromne. Ci bardziej doświadczeni zawodnicy na ten moment się w niej nie znaleźli, stąd wiele powołań dla młodych graczy. Dla mnie wiąże się to z wieloma pozytywnymi emocjami. Teraz trzeba po prostu mocno pracować, skupić się na tym, żeby przyswoić wszystko, co trener Milicic nam przekazuje, iść do przodu i wygrać. Tak, jedziemy do Izraela, żeby wygrać. Nie ma takiego myślenia, że jest nowa drużyna z młodymi zawodnikami i będziemy tam chłopcami do bicia. Chcemy być bardzo agresywnym zespołem, który będzie atakował na każdym metrze parkietu. Wszyscy z powołanych są tutaj po to, żeby pomóc reprezentacji - zaznaczył skrzydłowy ze stolicy.Na inaugurujące eliminacje MŚ spotkanie z Izraelem 25 listopada reprezentacja wyleci we wtorek wieczorem. Ze względu na procedury i zasady bezpieczeństwa obowiązujące podczas pandemii koronawirusa znajdzie się w niej 13 koszykarzy i już na miejscu trener Milicic wyselekcjonuje meczową dwunastkę. Natomiast w niedzielę 28 listopada Polska zmierzy się w Lublinie z uczestnikiem igrzysk w Tokio - Niemcami.Koszykarski World Cup 2023 odbędzie się na Filipinach, w Japonii i Indonezji.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
zdrowie(=-=-=-)- Wątroba nas nie boli – mówiła w dzisiejszym programie dr hab. n. med. Anna Wiechowska-Kozłowska, specjalistka gastroenterologii.Co najbardziej szkodzi wątrobie?
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)41-letni Gerrard do Birmingham przeniósł się z Rangers FC. Z tym zespołem wywalczył pierwszy od 10 lat tytuł mistrza Szkocji, przełamując dominację lokalnego rywala - Celticu. W Aston Villi zastąpi zwolnionego za słabe wyniki Deana Smitha, który w ten weekend zadebiutuje z kolei w zajmującej ostatnie miejsce ekipie Norwich City.Do swojej dyspozycji Gerrard będzie miał m.in. Casha, który w ostatnich dniach zadebiutował w reprezentacji Polski, zaledwie kilkanaście dni po uznaniu obywatelstwa. Rozegrał łącznie nieco ponad 70 minut w drugich połowach meczów z Andorą (4:1) i Węgrami (1:2) w eliminacjach mistrzostw świata, ale niczym szczególnym się nie wyróżnił.W drugim z tych meczów wystąpił również Moder, który ostatnio umocnił się w podstawowym składzie Brighton. Wprawdzie w poprzedniej kolejce przeciwko Newcastle United (1:1) był rezerwowym, ale cztery wcześniejsze spotkania ligowe rozpoczął od pierwszej minuty.Po przerwie na spotkania reprezentacji narodowych nie ma piątkowego ani poniedziałkowego meczu Premier League. Cała 12. kolejka zostanie rozegrana w sobotę oraz niedzielę.Zmagania rozpoczną się o 13.30 w Leicester, gdzie "Lisy" podejmą prowadzącą w tabeli Chelsea. Londyńczycy wygrali poprzednie spotkanie z tym rywalem, 18 maja br., ale wcześniej zostali dwukrotnie pokonani po 1:0, w tym w finale Pucharu Anglii 15 maja. Wówczas jedyną bramkę zdobył Belg Yuri Tielemans, który teraz z powodu kontuzji będzie pauzował być może nawet do końca roku. Jego rodak Romelu Lukaku może z kolei powrócić do składu Chelsea po kilku tygodniach przerwy również spowodowanej urazem.Spotkanie drużyn Casha i Modera zaplanowano na godzinę 16, podobnie jak pięć innych. W jednym z nich trzeci w tabeli West Ham United, którego bramkarzem jest Łukasz Fabiański, zmierzy się na wyjeździe z Wolverhampton Wanderers. Z kolei w Norwich może dojść do innego pojedynku polskich piłkarzy: pomocnika gospodarzy Przemysława Płachety i obrońcy Southampton Jana Bednarka.Ciekawie zapowiada się zaplanowana na 18.30 potyczka Liverpoolu u siebie z Arsenalem Londyn. Goście sezon rozpoczęli słabo, ale w ostatnich ośmiu meczach nie ponieśli już porażki i są na piątym miejscu, dwa punkty za czwartymi "The Reds".Wicelider Manchester City, który Liverpool wyprzedza o jeden punkt, a do lidera traci trzy, podejmie w niedzielę Everton. Tego dnia swoje spotkanie rozegra również Leeds United Mateusza Klicha, a rywalem w Londynie będzie Tottenham Hotspur, prowadzony po raz pierwszy przez włoskiego szkoleniowca Antonio Conte.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Hiszpański napastnik w środę odniósł poważną kontuzję kolana, która - według ocen lekarzy - wyklucza go z gry nawet na 16 tygodni. Imaz to kluczowy zawodnik ofensywny Jagiellonii, w tym sezonie zdobył siedem bramek.Imaz doznał kontuzji wskutek starcia o piłkę na treningu, dużo było pecha w tej sytuacji. Niestety, zdarzyło się i nic z tym nie zrobimy, ale o tyle jest bardziej optymistyczne, że pierwsza diagnoza była bardziej pesymistyczna. Aczkolwiek w tej rundzie nam już Jesus nie pomoże, jak będzie w drugiej okaże się, ale dziś na pewno jest dużo większa szansa, że wtedy zagra - mówił szkoleniowiec na przedmeczowej konferencji prasowej.Trudno jest go zastąpić, odkąd przyszedł do Jagiellonii jego statystyki mówią same za siebie. Imaz to nie jest tylko czołowy zawodnik Jagiellonii, ale czołowy zawodnik ekstraklasy. Ale to jest sport i teraz inni zawodnicy muszą wziąć większą odpowiedzialność za grę ofensywną na swoje barki - dodał Mamrot.W dwóch kolejkach poprzedzających przerwę na mecze reprezentacji Jagiellonia zremisowała z Piastem Gliwice i Śląskiem Wrocław; oba mecze były bardzo emocjonujące, białostoczanie wyrównywali wynik niemal w ostatnich akcjach tych spotkań.Mamrot powiedział, że jego zespół - choć zdobył tylko dwa punkty - zagrał dwa bardzo dobre mecze i z tej perspektywy przerwa w rozgrywkach nie była mu potrzebna. Pytany o Wisłę Kraków zwrócił uwagę, że zwycięstwo w meczu derbowym miało ważny aspekt psychologiczny dla piłkarzy tego zespołu, ale o jego atutach nie chciał mówić.Skupiamy się na sobie. Można wszystko wiedzieć o przeciwniku, dzisiaj nie da się czegokolwiek ukryć, ale kluczowa jest nasza dyspozycja w meczu - mówił.Z powodu nadmiaru żółtych kartek nie zagra z Wisłą hiszpański stoper Israel Puerto, cały okres przygotowawczy do meczu przepracował za to Michał Pazdan. Treningi wznowił też po kontuzji bramkarz Pavels Steinbors.Początek meczu Jagiellonii z Wisłą Kraków - w sobotę o godz. 15 na stadionie miejskim w Białymstoku.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Xaviemu w debiucie trafił się prestiżowy mecz derbowy. Dodatkową presją dla 41-letniego szkoleniowca jest fakt, że "Barca" nie wygrała żadnego z ostatnich czterech spotkań ligowych i jest dopiero dziewiąta w tabeli ekstraklasy. Zgromadziła 17 punktów, o 10 mniej od wicelidera Realu Madryt oraz trzeciej Sevilli. Z dorobkiem 28 pkt prowadzi Real Sociedad, ale zespół z San Sebastian rozegrał o jedno spotkanie więcej.Jestem świadomy wyzwania, jakie stoi przede mną, a także presji związanej z posadą trenera Barcelony. Ale do pracy przystępuję z zapałem, nadzieją i ogromną chęcią. Nie chodzi o samo wygrywanie, ale o zwyciężanie w odpowiednim stylu, o dobrą grę, o dominowanie. To jest w DNA Barcelony i musimy to odzyskać - powiedział Xavi.Oprócz Xaviego, który przez wiele lat był kluczowym pomocnikiem "Dumy Katalonii", do klubu dołączył także Brazylijczyk Dani Alves. Z tym zespołem obaj piłkarze wywalczyli wiele trofeów, m.in. za mistrzostwo i Puchar Hiszpanii oraz triumf w Lidze Mistrzów. 38-letni prawy obrońca ostatnio był bez klubu.W barwach Espanyolu bardzo dobrze spisuje się 27-letni napastnik Raul de Tomas, który w ostatnich dniach miał okazję rozegrać pierwsze mecze w drużynie narodowej. Hiszpania pokonała Grecję i Szwecję po 1:0 i awansowała na przyszłoroczne mistrzostwa świata w Katarze. W ekstraklasie de Tomas zdobył siedem goli, a więcej od niego ma tylko Francuz Karim Benzema z Realu Madryt - 10.Trzy dni po tych derbach podopiecznych Xaviego czeka kolejny ważny sprawdzian - w Lidze Mistrzów podejmą Benficę Lizbona. Jeśli wygrają, zapewnią sobie awans do 1/8 finału. W przeciwnym razie wszystko rozstrzygać się będzie w ostatniej kolejce, w której Barcelona zagra w Monachium z pewnym już miejsca w fazie pucharowej Bayernem Roberta Lewandowskiego.W innych spotkaniach w sobotę niepokonana od pięciu kolejek Sevilla zagra przed własną publicznością z Alaves, czwarte w tabeli Atletico Madryt (23 pkt) podejmie Osasunę Pampeluna, a w Vigo Celta zmierzy się z Villarreal.W niedzielę swoje spotkania rozegrają m.in. ekipy Realu Madryt oraz Realu Sociedad. "Królewscy" zmierzą się na wyjeździe z Granadą, natomiast lider podejmie Valencię.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
auto(=-=-=-)Odcinkowy pomiar prędkości w tunelu S2 Południowej Obwodnicy Warszawy (POW) rejestruje wykroczenia od samego początku. Kontrole są prowadzone na trzech pasach ruchu w obu kierunkach.– 12 kamer systemu odcinkowego pomiaru prędkości zamontowano na wjazdach i wyjazdach z tunelu. Automatyczną kontrolą prędkości objęto 2,5 km odcinek drogi – powiedziała dziennik.pl Monika Niżniak, rzecznik Głównego Inspektoratu Transportu Drogowego.Do montażu kamer na wjazdach i wyjazdach z tunelu, wykorzystano infrastrukturę (bramownice, portale tunelu) znajdującą się na tym odcinku drogi S2.GITD przeprowadził wzorcowanie odcinka, legalizację urządzeń, odbiory techniczne oraz testy obejmujące weryfikację prawidłowości przesyłu zarejestrowanych naruszeń.– W tunelu obowiązuje ograniczenie prędkości do 80 km/h. System wylicza średnią prędkość pojazdu na podstawie czasu przejazdu pomiędzy początkiem i końcem monitorowanego odcinka. Kierowcy, którzy nie będą stosować się do obowiązującego ograniczenia prędkości, muszą się liczyć z konsekwencjami – przestrzegła Niżniak.– Po weryfikacji zarejestrowanego naruszenia wszczęte zostaną czynności w sprawie o wykroczenie. Do właściciela pojazdu, którym naruszono przepisy, przesłany zostanie komplet oświadczeń – wyjaśniła.Na zdjęciu kierowca, który przekroczył limit zobaczy szereg danych, w tym m.in.: miejsce, datę i czas pomiaru, długości odcinka pomiarowego, maksymalną dozwolonej prędkości. Urządzenia zidentyfikują również pas ruchu, którym poruszał się samochód. System funkcjonuje zatem odmiennie niż klasyczny fotoradar – chodzi o mierzenie prędkości na dłuższych odcinkach drogi, a nie punktowo.Co ciekawe, urządzenia zamontowane w tunelu POW pod Ursynowem to kamery i oporządzenie przeniesione z budowanej autostrady A1, gdzie pracowały tymczasowo.– Na wniosek GDDKiA urządzenia zostały zdemontowane i przeniesione do tunelu trasy S2. Koszt montażu urządzeń w tunelu wyniesie ok. 200 tys. zł – wyliczyła Niżniak.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Na zaproszenie Senatora Manuela Vescowi z Lega Nord Matteo Salviniego Przemysław Czarnek, minister edukacji i nauki, wygłosił wykład dla członków i sympatyków Lega Nord na temat "Wartości europejskich". Wykład odbył się w ramach Accademia Federale Lega.Szczegóły wystąpienia przytacza portal wPolityce.pl. Zgodnie z relacją portalu, Czarnek podkreślał podczas wykładu, że Boże Narodzenie jest fundamentalnym punktem dla naszej cywilizacji. Wskazał też, że ojcowie założyciele wspólnot europejskich - Schuman, Adenauer i de Gasperi, odwoływali się do chrześcijaństwa właśnie, jako systemu wartości europejskich, a nie do marksizmu i ideologii z niego wyrastających.Podobnie dzisiaj, jeśli mówimy o wartościach europejskich w kontekście przyszłości Europy i w poczuciu odpowiedzialności i solidarności z przyszłymi pokoleniami, to musimy odwoływać się do systemu wartości chrześcijańskich, który nakazuje mądrą miłość każdego bliźniego, zaś miłosierdzie stawia najwyżej w hierarchii pożądanych zachowań i dlatego nikomu nie może przeszkadzać — stwierdził szef MEiN.Ponadto, Czarnek podkreślał również, że "największym problemem dzisiejszej Europy jest totalitaryzm ideologii neomarksistowskich, skrajnie nietolerancyjnych w swym działaniu i wykluczających istnienie obiektywnej prawdy".Jak stwierdził, dzisiejsi naukowcy uczynili z rozumu, który winien służyć jako instrument wykorzystywany w celu odczytania rzeczywistości, cel w sam sobie - "a z rozumem jest jak z pieniądzem, został stworzony jako sługa, a nie jako pan".Z tego wynikają irracjonalne tezy o istnieniu kilkudziesięciu płci, które możne sobie wybrać w dowolnej chwili w oderwaniu od płci biologicznej, o konieczności zaprzestania spożywania mięsa, bo produkcja zwierzęca jest odpowiedzialna za zbyt dużą produkcję CO2, czy absurdalny proces animalizacji człowieka i humanizacji roślin i zwierząt - zaznaczył.Wskazał również, przypominając Centesimus Annus, że "demokracja bez wartości łatwo przemienia się w jawny lub zakamuflowany totalitaryzm i z tym mamy dziś do czynienia w Europie".Podkreślił, że "naszym zadaniem jest dziś przekonywanie, że walka z chrześcijańskim systemem wartości jest zatem walką z demokracją i walką z cywilizacją Zachodu, walką z Europą jako taką".
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
technologia(=-=-=-)Jak przekazał Urząd, prezes UOKiK Tomasz Chróstny wydał decyzję zobowiązującą operatora Orange Polska do wypłaty abonentom rekompensaty i zmiany sposobu działania. Zastrzeżenia wzbudziły nieprawidłowości przy aktywacji płatnych usług oferowanych przez Orange Polska i serwisów subskrypcyjnych świadczonych przez inne podmioty dla abonentów Orange.Według informacji UOKiK, chodzi o usługi nietelekomunikacyjne świadczone przez Orange, aktywowane m.in. za pośrednictwem powiadomień tzw. flash SMS i kliknięcie przez konsumenta przycisku "OK”" po jego otrzymaniu: "Gdzie jest Dziecko", "Chroń dzieci w sieci", "Nawigacja Orange”, "CyberTarcza” oraz "Zabezpiecz PESEL", a także usługi podmiotów trzecich rozliczane przez operatora przy wykorzystaniu "Zamów z Orange” (tzw. direct billing, gdzie opłata automatycznie jest doliczana do rachunku). Są to np. GAMEMINE, KidzInMine, VIDIX.mobi.UOKiK podkreślił, że w większości były to usługi o charakterze subskrypcyjnym – opłaty potrafiły wynosić przykładowo 7,98 zł za miesiąc, ale i 14,99 zł za tydzień."Otrzymywaliśmy skargi od konsumentów, którzy byli zaskoczeni wyższym rachunkiem i nie wiedzieli za co zostały naliczone opłaty. Ze zgłoszeń wynikało, że do aktywacji usług dochodziło nieświadomie – przez kliknięcie w tzw. flash SMS-a, w link na stronie internetowej, w reklamę w grze mobilnej, a także przy wykorzystaniu karty SIM w routerze. Sprawdziliśmy sposób aktywacji tych usług, zasady doliczania przez przedsiębiorcę opłat do rachunku za te treści i odpowiedzi na reklamacje" – uzasadniał wydaną decyzję prezes UOKiK Tomasz Chróstny, cytowany w informacji Urzędu.Jak podano, w decyzji UOKiK zobowiązał Orange Polska do zrekompensowania strat konsumentom. Rekompensaty mają wynieść podwójną wysokość ceny aktywowanej treści. Dotyczy to byłych i obecnych abonentów, którzy złożyli reklamację do spółki.Ponadto - zaznaczył Urząd - wskutek decyzji UOKiK Orange Polska nie będzie stosować flash SMS-ów. Zmienią się też standardy rozpatrywania reklamacji – odpowiedź będzie zawierać informację o sposobie doliczenia do rachunku, nazwę aktywowanej usługi, informację o tym, kto ją świadczy, sposób aktywacji i dezaktywacji, możliwość blokady, a operator będzie pozytywnie rozpatrywał reklamacje z tytułu nieświadomej aktywacji płatnych serwisów i oddawał pobraną opłatę.UOKiK przypomniał też, że operator musi poinformować o tym, że dane usługi są płatne, a SMS lub powiadomienie muszą zawierać wyraźną informację o tym, że jest to zamówienie z obowiązkiem zapłaty oraz podać cenę usługi. Klient powinien także otrzymać na trwałym nośniku potwierdzenie warunków zawarcia umowy świadczenia usługi (przekazane np. e-mailem lub udostępnione w serwisie przedsiębiorcy pod warunkiem zapewnienia przez niego niezmienności treści). Jeśli tak się nie stało, UOKiK doradza, by złożyć reklamację do operatora, a także zawiadomić Urząd.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Prezes Sądu Rejonowego w Olsztynie Maciej Nawacki potwierdził PAP, że do sądu wpłynęła we wtorek informacja o odwołaniu przez ministra sprawiedliwości Zbigniewa Ziobrę wiceprezesa Krygielskiego.Zbieżność czasowa jest oczywista w tym momencie, w moim odbiorze jest to wyraz dezaprobaty Ministerstwa Sprawiedliwości dla wczorajszych działań pana wiceprezesa - powiedział Nawacki.W poniedziałek wiceprezes Krygielski wydał zarządzenie o dopuszczeniu sędziego Juszczyszyna do pełnienia obowiązków służbowych, które po kilku godzinach zostało uchylone przez powołanego w tym dniu na kolejną kadencję prezesa SR Macieja Nawackiego.Sędzia Krygielski powiedział PAP, że został odwołany z funkcji wiceprezesa w trybie natychmiastowym. Mogę się tylko domyślać, że z powodu tego, co było wczoraj - stwierdził na pytanie, czy zna powód odwołania.Byłem przygotowany na takie możliwości i to nie zmienia oceny mojego wczorajszego zachowania i mojej decyzji - dodał.Jak mówił, w piśmie wskazano, że została wykorzystana jego rezygnacja sprzed dwóch lat. Dwoje wiceprezesów SR w Olsztynie - sędziowie Anna Szczepańska i Krzysztof Krygielski - złożyło 4 grudnia 2019 r. rezygnacje, nie podając powodów swoich decyzji. Nie zostały wówczas przyjęte, więc obydwoje nadal pełnili swoje funkcje. Kadencja wiceprezesa Krygielskiego miała trwać do 8 stycznia.Jako wiceprezes SR Krygielski podjął decyzję wobec sędziego Juszczyzna, po tym gdy w poniedziałek złożył on kolejny wniosek o dopuszczenie do orzekania. Stało się tak, bo zakończyła się kadencja dotychczasowego prezesa SR Macieja Nawackiego, a w poniedziałek rano w olsztyńskim sądzie nie było jeszcze wiadomo, czy zostanie on powołany na kolejną. Z kolei druga wiceprezes była na urlopie.Krygielski wydał zarządzenie mające umożliwić Juszczyszynowi m.in. dostęp do systemów informatycznych i włączenie go ponownie do losowania za pomocą systemu do elektronicznego wyznaczania spraw. Pan sędzia może dzisiaj zacząć pełnić obowiązki - zapowiadał.Wkrótce potem do olsztyńskiego sądu dotarła informacja, że Nawacki otrzymał nominację na kolejne cztery lata prezesury w SR w Olsztynie. Jeszcze w poniedziałek uchylił on wcześniejsze zarządzenie wiceprezesa Krygielskiego. Oznacza to, że wszystko wraca do stanu poprzedniego. Mamy dalej wykonywaną uchwałę Izby Dyscyplinarnej Sądu Najwyższego - mówił wtedy PAP.Sędzia Juszczyszyn został prawomocnie zawieszony w czynnościach przez Izbę Dyscyplinarną Sądu Najwyższego 4 lutego 2020 r. w związku z prowadzonym wobec niego postępowaniem dyscyplinarnym. Został odsunięty od orzekania, ponieważ rozpatrując apelację w sprawie cywilnej, uznał za konieczne rozstrzygnięcie, czy sędzia nominowany przez obecną Krajową Radę Sądownictwa był uprawniony do orzekania w pierwszej instancji. W wydanym postanowieniu nakazał Kancelarii Sejmu przedstawienie m.in. list poparcia kandydatów do KRS.W miniony piątek Sąd Rejonowy w Bydgoszczy wydał nieprawomocny wyrok, w którym nakazał Sądowi Rejonowemu w Olsztynie dopuszczenie Juszczyszyna do wykonywania wszystkich praw i obowiązków służbowych, a w szczególności do pełnienia funkcji orzeczniczej. Wcześniej, 16 kwietnia, bydgoski sąd wydał postanowienie zabezpieczające w sprawie sędziego Juszczyszyna, decydując o przywróceniu go do orzekania.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Grupa AmRest zdecydowała się na przedłużenie terminu zapadalności aktualnie funkcjonujących linii kredytowych. W ramach udostępnionego finansowania Grupa może korzystać z transz w wysokości 352 mln euro oraz 464 mln zł, a także linii rewolwingowej do wysokości 450 mln zł. A dodatkowo uzgodniła z bankami nową transzę w wysokości do 100 mln euro, która może być przyznana w celu finansowania ogólnych celów korporacyjnych. Wszystkie transze kredytu są oprocentowane według zmiennej stopy procentowej.– Bardzo się cieszę, że jesteśmy organizatorem oraz liderem tak dużej wartości finansowania dla jednego z wiodących operatorów restauracji w Europie i pozostajemy bankiem pierwszego wyboru dla największych firm. Chcemy być bankiem zawsze zdolnym do sprawnego złożenia finansowania znaczącej wartości w dopasowanej do potrzeb klienta formie – mówi Jerzy Kwieciński, wiceprezes Banku Pekao, nadzorujący Pion Bankowości Korporacyjnej, Rynków i Bankowości Inwestycyjnej.Pekao wspiera rozwój transgraniczny Grupy AmRest już od 14 lat, finansując rozwój jej sieci restauracji, a także europejskie akwizycje.AmRest Holdings SE jest największą niezależną firmą prowadzącą sieci restauracji w Europie Środkowo-Wschodniej. Działa również na innych rynkach m.in. w Chinach i Hiszpanii. Obecnie AmRest zarządza 2395 restauracjami w 25 krajach.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)47-letni Loeb będzie czwartym kierowcą w fabrycznym zespole, sezon w drugiej połowie stycznia zainauguruje startem w Rajdzie Monte Carlo.Start w Monte Carlo będzie dla Loeba pierwszym od jesieni ubiegłego roku, gdy w Rajdzie Turcji Francuz z pilotem Danielem Eleną wywalczyli trzecie miejsce. Tam realizowali program dla teamu Hyundai Motorsport.Świetnie pracuje się M-Sportem, to bardzo profesjonalny zespół, który wie, jak budować dobre samochody. Jestem podekscytowany startem w Monte Carlo, to naprawdę ekscytujące wyzwanie - powiedział Loeb.Na starty w rajdowych MŚ Loeb musiał otrzymać zgodę od zespołu Prodrive, z którym ma obowiązujący kontrakt na starty w 2022 roku, m.in. w Rajdzie Dakar i serii Extreme E.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Komisja przeanalizowała wniosek Spółki o ponowne rozpatrzenie sprawy. Na podstawie nowych dokumentów dostarczonych Komisji przy rozstrzyganiu sprawy w II instancji oraz po ponownej weryfikacji zgromadzonego materiału dowodowego, Komisja uchyliła decyzję wydaną w I instancji w zakresie nałożonych kar pieniężnych i wydała decyzję ostateczną nakładającą niższe kary pieniężne za stwierdzone naruszenia – napisano w opublikowanym we wtorek komunikacie Komisji Nadzoru Finansowego.Dodano w nim, że mimo uchylenia zaskarżonej części decyzji KNF nadal ocenia wagę naruszeń i ich znaczenie dla rynku kapitałowego jako rażące. Według nadzoru spółka GetBack - obecnie Capitea - przez nienależyte wypełnienie obowiązków informacyjnych lub brak ich wypełnienia pozbawiła inwestorów informacji o swojej faktycznej sytuacji, "w tym o poziomie i strukturze zobowiązań spółki wynikających z emisji obligacji oraz sytuacji płynnościowej spółki".W marcu 2021 r. KNF nałożyła na GetBack – obecnie Capitea - karę pieniężną w wysokości 600 tys. zł za "nienależyte wykonanie obowiązków informacyjnych dotyczących informacji poufnych o istotnych warunkach emisji obligacji", karę w wysokości 200 tys. zł za "niewykonanie obowiązku informacyjnego polegającego na braku przekazania do wiadomości publicznej informacji poufnej o braku realizacji umowy nabycia portfeli wierzytelności na rynku hiszpańskim zawartej w 2018 r. przez podmiot z grupy kapitałowej spółki oraz o utracie depozytu w wysokości 6,1 mln euro" oraz karę w wysokości 200 tys. zł za niewykonanie obowiązków informacyjnych "polegających na braku przekazania do wiadomości publicznej informacji poufnych dotyczących niewywiązania się w 2018 r. ze zobowiązań wynikających z emisji obligacji przez spółkę".Te decyzje zostały przez KNF uchylone 9 grudnia; jednocześnie nadzór wydał nowe decyzje. W ich ramach na Capitea (czyli dawny GetBack) została nałożona kara w wysokości 560 tys. zł "za nienależyte wykonanie obowiązków informacyjnych dotyczących informacji poufnych o istotnych warunkach emisji obligacji", kara w wysokości 195 tys. zł za niewykonanie obowiązku informacyjnego polegającego "na braku przekazania do wiadomości publicznej informacji poufnej o braku realizacji umowy nabycia portfeli wierzytelności na rynku hiszpańskim zawartej w 2018 r. przez podmiot z grupy kapitałowej spółki oraz o utracie depozytu w wysokości 6,1 mln euro" oraz karę wysokości 198 tys. zł za niewykonanie obowiązków informacyjnych "polegających na braku przekazania do wiadomości publicznej informacji poufnych dotyczących niewywiązania się w 2018 r. ze zobowiązań wynikających z emisji obligacji przez spółkę".Jak wskazano w komunikacie KNF, przesłankami do zmniejszenia kar nałożonych na Capitea były: nieznaczne zmniejszenie liczby przypadków nienależytego wykonania obowiązków informacyjnych w zakresie przekazania informacji o istotnych warunkach emisji obligacji; nieznaczne skrócenie okresu, przez który inwestorzy nie wiedzieli o braku wywiązania się przez podmiot z grupy kapitałowej spółki z umowy nabycia wierzytelności na rynku hiszpańskim i utracie depozytu; nieznacznie zmniejszenie liczby przypadków braku przekazania informacji poufnych o niewywiązaniu się ze zobowiązań wynikających z wyemitowanych obligacji.Maksymalna kara pieniężna, jaka może zostać nałożona za każde z wymienionych naruszeń, wynosi 10 mln 364 tys. zł. Kary nałożone na Spółkę są znacznie niższe od maksymalnych z uwagi na interes wierzycieli oraz realizację przez Spółkę zawartego z nimi układu – podano w komunikacie nadzoru.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)RKI zalecił m.in. "maksymalne ograniczenie kontaktów" i "maksymalne środki zapobiegania zakażeniom". Kampania szczepień uzupełniających i wstępnych musi być kontynuowana jak najszybciej, a podróże należy ograniczyć do tych absolutnie koniecznych - podkreślono.Nawet jeśli w Niemczech fala zakażeń Omikronem jest jeszcze w fazie początkowej, "to spojrzenie za granicę pokazuje, że w wyniku tego wariantu należy się spodziewać fali infekcji o dotychczas nieobserwowanej dynamice. Omikron jest bardzo (...) zakaźny i często prowadzi do infekcji, które mogą być przekazywane dalej, nawet u osób w pełni zaszczepionych i wyleczonych" - pisze RKI na swojej stronie internetowej.Wstępne analizy Instytutu wskazują, że "Omikron może być przyczyną większości infekcji w Niemczech już na początku stycznia 2022 roku, a także kilkudziesięciu tysięcy przypadków infekcji dziennie". W obecnych warunkach liczba zakażeń nowym wariantem w Niemczech podwaja się mniej więcej co trzy dni - dodano.We wtorek po południu kanclerz Olaf Scholz i premierzy krajów związkowych mają podjąć decyzję w sprawie ograniczenia kontaktów od 28 grudnia.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)W piątek Sejm opowiedział się przeciwko uchwale Senatu, który we wrześniu odrzucił nowelizację ustawy o radiofonii i telewizji. Ustawa trafiła do prezydenta Andrzeja Dudy. W niedzielę w wielu miastach w Polsce odbyły się protesty przeciw tej nowelizacji. Podczas protestu w Warszawie głos zabrał m.in. lider Platformy Obywatelskiej Donald Tusk. Polityk w swoim wystąpieniu przywołał słowa Czesława Miłosza, które umieszczono na Pomniku Poległych Stoczniowców w Gdańsku.- Te słowa jakże dobrze pasują do tego dzisiejszego naszego spotkania. Adresuję je do mieszkańca tego Pałacu i jego mocodawcy: "Nie bądź bezpieczny, poeta pamięta. Możesz go zabić, urodzi się nowy. Spisane będą czyny i rozmowy. Lepszy dla Ciebie byłby świt zimowy i sznur, i gałąź pod ciężarem zgięta". Pamiętajcie o tych słowach wielkiego poety, pamiętajcie o tym, co czeka każdą władzę, która sprzeniewierza się ojczyźnie - powiedział Tusk.Marszałek Grodzki pytany o tę wypowiedź podkreślił, że "przytaczanie słów noblisty i wielkiego polskiego poety to nie jest coś niewłaściwego".- "Mordy zdradzieckie i kanalie, które zabiły mi brata", to padło z ważniejszej trybuny, sejmowej - zwrócił uwagę Grodzki.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
rozrywka(=-=-=-)Na początku grudnia ukazała się jej pierwsza płyta z kolędami. Artystka do współpracy zaprosiła utalentowanych przyjaciół – Marcina Wyrostka i Joszka Brodę. O płycie i świątecznych tradycjach opowiedziała w "Dzień Dobry TVN".
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Mec. Roman Giertych i prok. Ewa Wrzosek ze stowarzyszenia Lex Super Omnia byli inwigilowani za pomocą programu do szpiegowania Pegasus. Takie rewelacje podała agencja prasowa AP. Kanadyjska organizacja pozarządowa Citizen Lab ustaliła, że mecenas Roman Giertych oraz prokurator Ewa Wrzosek byli inwigilowani za pomocą oprogramowania szpiegującego Pegasus.Giertych miał być szpiegowany w okresie kampanii wyborczej w 2019 roku. W ciągu czterech miesięcy miało mieć to miejsce 18 razy. AP podała, że wtedy mecenas reprezentował Donalda Tuska i Radosława Sikorskiego. Co najmniej dwa razy inwigilacja miała miejsce na terenie Włoch - stąd wniosek do tamtejszej prokuratury.Prok. Ewa Wrzosek w ubiegłym roku wszczęła śledztwo ws. ostatnich wyborów prezydenckich.W/g Giertycha, polski rząd po raz pierwszy dał się przyłapać na szpiegowaniu adwokata podczas spotkań z klientami we Włoszech. To już nie tylko autorytaryzm, to stawia polski rząd w jednym rzędzie z krajami bandyckimi - mówi mecenas.Moi włoscy adwokaci powiedzieli mi, że podsłuchiwanie mnie na terenie Włoch jest traktowane jako bardzo poważne przestępstwo. W czasie, gdy byłem inwigilowany, miałem we Włoszech pewną delikatną misję polityczną oraz spotkania z klientami. Gdy obce państwo inwigiluje kogoś na terenie Włoch, może być to traktowane jako szpiegostwo - komentował mec. Roman Giertych.Giertych uważa, że żaden sąd nie mógł wydać zezwolenia na podsłuchiwanie rozmów adwokata z klientami. W szczególności posługując się, "oprogramowania, które w Polsce jest nielegalne". Możliwy wyciek danych, podlegających tajemnicy adwokackiej, został zgłoszony do Naczelnej Rady Adwokackiej.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Wyraźny i jednolity okres akceptacji certyfikatu szczepień zagwarantuje, że środki dotyczące podróży będą nadal koordynowane, do czego wzywała Rada Europejska po ostatnim posiedzeniu w dniu 16 grudnia 2021 r. - czytamy w komunikacie.Unijny certyfikat szczepień ułatwia podróżowanie po całej Unii Europejskiej w czasie pandemii. Do tej pory w UE wydano 807 mln takich certyfikatów. Dotychczas do systemu włączono 60 krajów i terytoriów na pięciu kontynentach.Nowe przepisy dotyczące podróży wewnątrz UE harmonizują różne przepisy w państwach członkowskich. Okres ważności (9 miesięcy) uwzględnia wytyczne Europejskiego Centrum ds. Zapobiegania i Kontroli Chorób, zgodnie z którymi dawki przypominające są zalecane najpóźniej sześć miesięcy po zakończeniu pierwszego cyklu szczepień. Certyfikat zachowa ważność przez dodatkowe trzy miesiące, aby dostosować krajowe kampanie szczepień, a obywatele mieli dostęp do dawek przypominających.Komisja dostosowała również przepisy dotyczące kodowania świadectw szczepień. Jest to konieczne by zapewnić że certyfikaty szczepień wykazujące ukończenie serii podstawowej można było odróżnić od świadectw szczepień wydanych po podaniu dawki przypominającej.Dawi przypominające mają być rejestrowane w następujący sposób:Aby ułatwić bezpieczne swobodne przemieszczanie się w czasie pandemii COVID-19, Parlament Europejski i Rada przyjęły rozporządzenie dot. certyfikatu szczepień 14 czerwca 2021 r. 
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Jak podają media, powołując się na Associated Press, działająca przy Uniwersytecie w Toronto grupa Citizen Lab potwierdziła, że Roman Giertych i prokurator Ewa Wrzosek byli inwigilowani przy pomocy opracowanego przez izraelską spółkę NSO Group oprogramowania Pegasus. Badacze nie byli jednak w stanie wskazać, kto dokładnie stoi za szpiegowaniem, ale podkreślono, że jedynymi klientami izraelskiej firmy są rządowe agencje.Wicemarszałek Sejmu, szef klubu PiS Ryszard Terlecki był pytany przez dziennikarzy w Sejmie, dlaczego wobec mecenasa Romana Giertycha stosowany był system Pegasus.Jakaś firma z Kanady bodaj stawia takie zarzuty, są one niepoważane, wypowiedź Stanisława Żaryna jest w tej sprawie wykładnią naszego stanowiska - powiedział Terlecki.Dziennikarze zwracali uwagę, że odpowiedź nie była jednoznaczna. Rzeczniczka PiS Anita Czerwińska przekonywała, że "odpowiedź jest jednoznaczna". Nie damy się wciągnąć w scenariusz linii obrony Romana Giertycha - powiedziała Czerwińska. Z pytaniami dotyczącymi toczącego się postępowania Czerwińska odesłała do prokuratury.Rzecznik prasowy ministra koordynatora służb specjalnych Stanisław Żaryn poinformował w przesłanym PAP stanowisku, że "w Polsce kontrola operacyjna jest prowadzona w uzasadnionych i opisanych prawem przypadkach, po uzyskaniu zgody Prokuratora Generalnego i wydaniu postanowienia przez sąd". Każde użycie metod kontroli operacyjnej uzyskuje wymagane prawem zgody - w tym zgodę sądu. Polskie służby działają zgodnie z polskim prawem - podkreślił. Jak dodał, "sugestie, że polskie służby wykorzystują metody pracy operacyjnej do walki politycznej, są nieuprawnione".Przypomniał, że "Pan Roman G. usłyszał poważne zarzuty w śledztwie dotyczącym przestępczości gospodarczej". Sprawa ma charakter typowo kryminalny - napisał Żaryn.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
auto(=-=-=-)Ford Mustang Mach-E GT to najsilniejszy i najszybszy samochód w europejskiej gamie amerykańskiego koncernu. Ukryta pod karoserią para silników elektrycznych zapewnia 487 KM mocy i 860 Nm momentu obrotowego. Taki układ sprawia, że elektryczny SUV popisuje się charakterem godnym prawdziwego Mustanga.Nowy król wszystkich Fordów w Europie od zera do setki przyspiesza w 3,7 sekundy, by pomknąć do 200 km/h. A to osiągi lepsze niż zapewnia Porsche Taycan 4S (4 s do 100 km/h) i niewiele wolniej od wersji Turbo (3,2 s). Z kolei Mustang Mach-1 z benzynowym 460-konnym V8 rozpędza się do 100 km/h w 4,4 sekundy. Tym samym można przewrotnie stwierdzić, że tak jak kiedyś Camaro uchodziło, za "złośliwe zwierzę, które zjada Mustangi", tak dziś Mach-E GT jest bestią, która pożera auta spalinowe. Przynajmniej na papierze...Mustang Mach-E GT skrywa w podłodze największy akumulator o pojemności 98 kWh. Ford deklaruje zasięg do 490 km. Ładowanie także robi wrażenie – 10 minut pod kablem szybkiej ładowarki o mocy do 150 kW daje dodatkowe 99 km zasięgu, a 45-minutowa sesja wystarczy na uzupełnienie prądu od 10 do 80 proc.Seryjne wyposażenie Mach-E GT obejmuje adaptacyjne zawieszenie MagneRide, sportowy układ hamulcowy Brembo z czerwonymi zaciskami czy specjalnie opracowane dla tego auta opony nawinięte na 20-calowe alufelgi. Do tego poza standardowymi ustawieniami układu napędowego (od Whisper, przez Active do Untamed) jest jeszcze specjalny tryb jazdy Untamed Plus. Ta funkcja kalibruje elektryczny napęd tak, by zapewniał stałą moc i moment obrotowy w powtarzających się sytuacjach wysokiego zapotrzebowania na konie i niutonometry, w czasie jazdy na torze wyścigowym.W kabinie centrum dowodzenia Mach-E GT jest ogromny, 15,5-calowy ekran centralny z najnowszą generacją systemu komunikacji SYNC. Sportowe fotele Ford Performance i kierownicę pokrywa miękki zamsz. Wyposażenie obejmuje także system audio B&O z dziesięcioma głośnikami czy bezdotykowe sterowanie klapą 402-litrowego bagażnika. Z listy opcji warto rozważyć szpanerski dach panoramiczny.Jeśli chodzi o systemy wsparcia człowieka za kierownicą, to tu Ford rozdaje szerokim gestem. Mustang Mach-E GT jest standardowo wyposażony w inteligentny tempomat adaptacyjny z funkcją Stop & Go i centrowaniem samochodu na pasie ruchu, system utrzymywania pasa ruchu z funkcją wykrywania obiektów w martwym polu lusterek, aktywny asystent parkowania 2.0 oraz system ochrony przed kolizjami z funkcją automatycznego hamowania awaryjnego.Ford Mustang Mach-E GT w Polsce kosztuje od 335 tys. zł. Pierwsze egzemplarze trafiły już do kierowców w Polsce. Sześciu nowych właścicieli odebrało kluczyki tuż przed świętami. Największą popularnością cieszył się energetyczny kolor Cyber Orange, dwa egzemplarze polakierowano na kolor Dark Matter. Jeden Mustang Mach-E GT jest w kolorze Grabber Blue.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Dodał, że w pierwszej kolejności zablokowane zostały tory, którymi wyjeżdżają pociągi z węglem z kopalni Piast-Ziemowit. Na kolejnych zmianach do akcji mają dołączać kolejne kopalnie PGG, a w każdej z nich blokada wysyłki węgla koleją ma trwać dobę.To sygnał ostrzegawczy dla rządu, że na spotkaniu 28 grudnia (...) oczekujemy konkretów - nie tylko w sprawach finansowych, ale także tego, jak ta firma ma przetrwać i funkcjonować w przyszłym roku. Jeżeli takich konkretów nie usłyszymy, od 4 stycznia rozpoczniemy całkowitą blokadę wysyłki węgla - poinformował Hutek, który jest szefem "S" w PGG oraz przewodniczącym całej górniczej Solidarności.Związkowiec zastrzegł, że rozpoczęta we wtorek blokada dotyczy wysyłki węgla koleją do elektrowni, nie dotyczy natomiast sprzedaży surowca dla odbiorców indywidualnych. Związkowcy nie planują obecnie blokady dłuższej niż dobę, by - jak mówił Hutek - nie narażać energetyki na zakłócenia mogące skutkować brakiem dostaw energii elektrycznej do odbiorców.Wtorkowe rozmowy płacowe w PGG zakończyły się podpisaniem protokołu rozbieżności. Grupa związkowców z Sierpnia'80, od poniedziałku przebywających w katowickiej siedzibie PGG, postanowiła na razie pozostać w budynku spółki. Ten i inne związki zapowiadają dalsze akcje protestacyjne.Związkowcy chcą zwiększenia tegorocznego funduszu wynagrodzeń w PGG - wypłaty dodatkowej rekompensaty pieniężnej za przepracowane w ostatnich miesiącach weekendy lub wypłaty jednorazowego świadczenia dla załogi. Nieoficjalnie związkowcy wymieniają kwotę ok. 60-70 mln zł, jakie PGG miałaby przeznaczyć na dodatkową wypłatę dla pracowników.Jak tłumaczył po zakończeniu wtorkowych rozmów prezes PGG Tomasz Rogala, obecnie spółka, która liczy na uruchomienie pomocy publicznej zgodnie z zawartą w maju br. umową społeczną, nie może podejmować decyzji kosztowych, które burzyłyby model proponowanego systemu wsparcia. Model ten jest podstawą zarówno rozmów z Komisją Europejską na temat notyfikacji programu dla górnictwa, jak i podstawą trwających obecnie w parlamencie prac nad ustawą ustanawiającą system wsparcia dla branży górniczej.Rogala podkreślił, że spółka szanuje postulaty strony społecznej, nie ma jednak obecnie możliwości uruchomienia dodatkowych środków na wypłaty.Obecne rozmowy toczą się w ramach procedury spory zbiorowego. Kolejnym, po podpisaniu protokołu rozbieżności, etapem sporu powinny być rozmowy przy udziale mediatora.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Sekretarz generalny PO Marcin Kierwiński pytany we wtorek przez dziennikarzy o doniesienia dotyczące wykorzystywania programu Pegasus przeciwko Romanowi Giertychowi oraz prokurator Ewie Wrzosek ocenił, że "to jest bardzo mocny dowód na to, co wszyscy czujemy i czego wszyscy się domyślamy, to znaczy wykorzystywanie nielegalnych podsłuchów w walce politycznej". - Nie mam wątpliwości, że państwo rządzone przez PiS wypowiedziało wojnę własnym obywatelom - dodał poseł. Jego zdaniem "ważne kto jest podsłuchiwany". - Dzisiaj mówimy o pani prokurator, o panu mecenasie, ale jutro to może być każdy Kowalski - zaznaczył Kierwiński.Zwrócił uwagę, że Pegasus przez producenta - izraelską firmę - traktowany jest jako broń cybernetyczna, która miała być wykorzystywana do walki z terrorystami, ze zorganizowanymi grupami przestępczymi. Tymczasem "dziś jest przez PiS wykorzystywana do walki z własnymi obywatelami" - mówił poseł KO. - Jeżeli te doniesienia się potwierdzą, to trzeba powiedzieć wprost: to są działania o charakterze przestępczym i ludzie którzy takie decyzje podejmowali będą odpowiadali jak zwykli przestępcy - podkreślił.Zdaniem Kierwińskigo powinna się tym zająć nie tylko sejmowa komisja ds. służb, ale cały Sejm. - Ale w państwie PiS oni nie chcą być kontrolowani. Przecież my od polityków PiS nie jesteśmy w stanie nawet usłyszeć jasnej deklaracji, że Pegasus został kupiony - zauważył.Ta sprawa pokazuje, że mamy do czynienia nie z rządem, ale raczej ze zorganizowaną grupą działającą na rzecz i w interesie tylko i wyłącznie własnego środowiska politycznego i tego, żeby to środowisko mogło robić jak najwięcej dziwnych interesów - powiedział polityk.Według niego, nie jest przypadkiem to, że Roman Giertych był podsłuchiwany właśnie wtedy, gdy opinia publiczna żyła sprawą konfliktu między austriackim przedsiębiorcą Gerardem Birgfellnerem, a Jarosławem Kaczyńskim. - Pytanie więc, jaka była rola Kaczyńskiego w uruchomieniu tego systemu przeciw Giertychowi - podkreślił Kierwiński.Do sprawy odnieśli się podczas wtorkowej konferencji prasowej w Sejmie politycy Lewicy. Poseł Maciej Konieczny poinformował, że Lewica będzie domagać od premiera wyjaśnień w tej sprawie. Zwracał przy tym uwagę, że zgodnie z doniesieniami medialnymi podsłuchy były wykorzystywane do inwigilacji przedstawicieli opozycji, a nie do ścigania przestępców. - Domagamy się od premiera Mateusza Morawieckiego, żeby zachował się jak premier demokratycznego państwa i - wobec nadużyć związanych z podsłuchiwaniem przedstawicieli opozycji - wyciągnął odpowiedzialność, wyjaśnił i przedstawił opinii publicznej, co się wydarzyło. I jeżeli są winni, a wiele na to wskazuje, to ich ukarał - powiedział.(Prezes PiS Jarosław) Kaczyński ma brudne ręce w sprawie służb specjalnych - ocenił szef klubu Lewicy Krzysztof Gawkowski. Podkreślał, że szef MSWiA, minister koordynator służb specjalnych Mariusz Kamiński oraz wiceszef MSWiA Maciej Wąsik już nie raz udowodnili swoim zachowaniem, że w niektórych sprawach nadużywali swojej władzy, co potwierdzały niezależne sądy.Gawkowski przyznał, że polskie państwo powinno mieć kontrolę nas służbami, ale - jak podkreślał - powinna to być kontrola niezależna. Wskazywał, że sejmowa komisja do spraw służb specjalnych jest "całkowicie zdominowana przez PiS" i zatracona została zasada rotacyjnego przewodnictwa w niej.Służby specjalne, które powinny być kontrolowane przez sądy, dokonują zgłoszeń podsłuchów, ale na swój własny użytek - przekonywał. Zwracał uwagę, że nikt nie sięga po zgodę sądów. - Czas powiedzieć premierowi i ministrowi Kamińskiemu: pokażcie swoje ręce, bo, że Kaczyński ma je brudne, to już wiemy, ale wy pokażcie, że jesteście w tym, co robicie, uczciwi - powiedział. - My na opozycji wam nie wierzymy, bo wykorzystujecie władzę do celów ścigania osób, które mogłyby tej władzy zaszkodzić - dodał.Intuicja podpowiada mi, że takich podsłuchiwanych było więcej, skoro Izrael odmówił serwisowanie Pegasusa, a Pegasusa kupowały tylko rządy i służby krajów, on nie był oferowany prywatnym dostawcom - podkreślił we wtorek marszałek Senatu Tomasz Grodzki odnosząc się do doniesień ws. inwigilacji mecenasa Romana Giertycha.Przypomniał też aferę podsłuchową z czasów prezydentury Richarda Nixona, która doprowadziła do impeachmentu amerykańskiego przywódcy. - Podsłuchiwanie przez rząd ludzi bez powiadomienia, bez właściwych zarzutów, w sposób nielegalny, bez zachowania procedur, kwalifikuje ten rząd do dymisji - ocenił marszałek.Jak podają media, powołując się na Associated Press, działająca przy Uniwersytecie w Toronto grupa Citizen Lab potwierdziła, że Roman Giertych i prokurator Ewa Wrzosek byli inwigilowani przy pomocy opracowanego przez izraelską spółkę NSO Group oprogramowania Pegasus. Badacze nie byli jednak w stanie wskazać, kto dokładnie stoi za szpiegowaniem, ale podkreślono, że jedynymi klientami izraelskiej firmy są rządowe agencje.Rzecznik prasowy ministra koordynatora służb specjalnych Stanisław Żaryn poinformował w przesłanym do PAP stanowisku, że "w Polsce kontrola operacyjna jest prowadzona w uzasadnionych i opisanych prawem przypadkach, po uzyskaniu zgody Prokuratora Generalnego i wydaniu postanowienia przez sąd".Każde użycie metod kontroli operacyjnej uzyskuje wymagane prawem zgody - w tym zgodę sądu. Polskie służby działają zgodnie z polskim prawem - podkreślił. Jak dodał, "sugestie, że polskie służby wykorzystują metody pracy operacyjnej do walki politycznej, są nieuprawnione". Przypomniał, że "Roman G. usłyszał poważne zarzuty w śledztwie dotyczącym przestępczości gospodarczej". - Sprawa ma charakter typowo kryminalny - napisał Żaryn.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
auto(=-=-=-)- W odpowiedzi na wysoką inflację w kraju, polski rząd tymczasowo obniża niektóre stawki podatkowe, na czym korzystają przede wszystkim kierowcy samochodów. Powinno to również napędzić transgraniczną turystykę paliwową - pisze gazeta.Zauważa, że obecnie "przy różnicach cenowych sięgających 30 centów za litr (lub 15 euro za 50-litrowy bak) mieszkańcom wschodniej Brandenburgii opłaca się dojeżdżać do polskiej stacji benzynowej"."Maerkische Allgemeine" w trosce o to, aby "osoby nie mówiące po polsku przypadkowo nie napełniły baku niewłaściwym paliwem" publikuje też niemiecko-polski słowniczek."Tak po polsku nazywają się paliwa: Super: Benzyna bezołowiowa 95, Super Plus: Benzyna bezołowiowa 98, Diesel: ON".Gazeta "Nordkurier" pisze, że "Daniel Obajtek, szef największego polskiego koncernu naftowego, powiedział polskim mediom, że obniżki wyniosą około 6,5 centa za litr. Lider rynku Orlen posiada w Polsce ponad 1800 stacji paliw. Eksperci spodziewają się więc w najbliższych tygodniach wzmożonej turystyki paliwowej z Niemiec do Polski".Czy podobne działania jak w Polsce są planowane również w celu ulżenia niemieckim konsumentom? Z tym pytaniem "Nordkurier" zwrócił się do ministerstwa finansów RFN, ale nie otrzymał odpowiedzi.Media przypominają, że Polska jest obecnie zakwalifikowana jako obszar wysokiego ryzyka zakażenia koronawirusem - osoby niezaszczepione muszą przejść kwarantannę przez co najmniej pięć dni po powrocie do kraju. Jednakże "lokalny ruch graniczny" jest z tego wyłączony, ale pobyt w Polsce nie może trwać dłużej niż 24 godziny. W samochodzie osobowym oprócz napełnionego zbiornika można przewozić maksymalnie 20 litrów benzyny - przypomina stacja NDR.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
podroze(=-=-=-)Na odpowiednią pokrywę naturalnego śniegu w Tatrach czekali miłośnicy turystyki narciarskiej, czyli skitouringu. Intensywne opady śniegu spowodowały, że roślinność została zabezpieczona naturalną warstwą białego puchu. Śnieg przykrył też wystające kamienie, jednak - jak informuje TPN - na razie warunki dla uprawiania turystyki narciarskiej w wyższych partiach Tatr, czyli powyżej górskich schronisk, są bardzo trudne.Miejscami śnieg na trasach narciarskich i szlakach jest wywiany i wystają kamienie - czytamy w komunikacie przygotowanym przez TPN. Szlaki przysypane są warstwą śniegu i w wielu miejscach występują głębokie zaspy utworzone przez wiatr. Większość szlaków powyżej górnej granicy lasu jest nieprzetarta i ich przebieg jest niewidoczny – informuje TPN.Turystykę narciarską w Tatrach można uprawiać na wszystkich oznakowanych szlakach turystycznych oraz szlakach wyłącznie narciarskich, których gęsta sieć znajduje się w Dolinie Goryczkowej i Kondratowej. Jednak skitouring może być uprawiany tylko wtedy, gdy pokrywa śnieżna zabezpiecza roślinność i glebę przed oddziaływaniem narciarstwa.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Putin podczas kolegium resortu obrony oznajmił, że Rosja jest "bardzo zaniepokojona" tym, że w pobliżu jej granic rozlokowywane są elementy systemu przeciwrakietowego USA.Według niego "rozlokowane w Rumunii i zaplanowane do rozmieszczenia w Polsce systemy Mk41 są dostosowane do zastosowania pocisków Tomahawk". Jeśli ta infrastruktura będzie się przesuwać dalej, jeśli rakietowe zestawy USA i NATO pojawią się na Ukrainie, to ich czas dolotu do Moskwy skróci się do 7-10 minut, a w przypadku rozlokowania broni hiperdźwiękowej - do 5 - stwierdził Putin.Zapowiedział, że Moskwa odpowie "adekwatnie" na "zachodnią agresję" i będzie dalej rozwijać swoją armię - podał Reuters. 
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Podczas wtorkowej konferencji prasowej w Lublinie minister edukacji i nauki oraz poseł PiS został zapytany przez dziennikarzy o swoje głosowanie nad sprzeciwem Senatu wobec nowelizacji ustawy o radiofonii i telewizji oraz czy nie uważa, że nowelizacja zaszkodzi relacjom Polski ze Stanami Zjednoczonymi.Nie ma to najmniejszego znaczenia dla relacji polsko-amerykańskich, tych strategicznych i dalekosiężnych – odpowiedział Czarnek.Minister przypomniał, że prace nad nowelizacją ustawy trwały od pół roku. Tak jak byłem za tą ustawą również na wcześniejszych etapach, tak też i tutaj nie miałem żadnej wątpliwości co do tego, jak trzeba zagłosować – podkreślił Czarnek. Spokojnie. Take it easy – dodał.W miniony piątek Sejm wypowiedział się przeciwko uchwale Senatu, który we wrześniu odrzucił nowelizację ustawy o radiofonii i telewizji; nowela ma na celu uszczelnienie i uściślenie obowiązujących od 2004 roku przepisów, które mówią o tym, że właścicielem telewizji czy radia działających na podstawie polskich koncesji mogą być podmioty z udziałem zagranicznym, pozaeuropejskim nieprzekraczającym 49 proc. Nowelizacja trafiła do prezydenta, który może ją podpisać, zawetować lub skierować do Trybunału Konstytucyjnego.W piątek wicerzeczniczka Departamentu Stanu USA Jalina Porter pytana przez dziennikarzy o decyzję Sejmu oświadczyła: Stany Zjednoczone są zaniepokojone przyjęciem dziś w Polsce prawa, które poważnie osłabia wolność mediów w tym kraju. Zachęcamy prezydenta Dudę, by potwierdził swoje wcześniejsze wypowiedzi wspierające wolność słowa, świętość umów i wspólne wartości, na których zbudowane są nasze relacje.W niedzielę odbywały się manifestacje z udziałem m.in. liderów ugrupowań opozycyjnych, podczas których wzywano prezydenta do zawetowania nowelizacji - podnoszono m.in., że konsekwencje nowych przepisów dotyczyłyby obecnie Grupy TVN, której właścicielem jest podmiot spoza Europejskiego Obszaru Gospodarczego - amerykański koncern Discovery.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Prokuratura wszczęła śledztwo w kierunku usiłowania zabójstwa oraz spowodowania pożaru zagrażającego życiu wielu osób. Jedna z wersji śledztwa zakłada, że sprawcą przestępstwa może być podsądny, co do którego wyrok skazujący wydawał sędzia – przekazał we wtorek PAP prok. Wnuk.Zaznaczył, że w sprawie prowadzone są intensywne czynności policji zmierzające do ustalenia sprawcy albo sprawców przestępstwa, do którego doszło w nocy z 19 na 20 grudnia w Miastku ok. godz. 3 nad ranem, gdy sędzia oraz dwóch członków jego rodziny spało.Nieustalony sprawca, po przecięciu siatki ogrodzeniowej, wdarł się na teren posesji należącej do jednego z sędziów miejscowego sądu rejonowego, a następnie oddał strzał z broni palnej w kierunku okna salonu stojącego tam domu jednorodzinnego oraz podpalił znajdującą się obok wiatę, służącą za składzik drewna opałowego – poinformował prok. Wnuk.Żadna z osób znajdujących się w domu nie odniosła obrażeń ciała. Natomiast pożar wymagał interwencji straży pożarnej.Jak podał prok. Wnuk, głównym pokrzywdzonym w sprawie jest wieloletni oraz "bardzo doświadczony" sędzia Sądu Rejonowego w Miastku orzekający w wydziale karnym.O sprawie, jako pierwszy, poinformował portal tvn24.pl.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Z głębokim żalem informujemy, że zmarł Michał Rokicki. Pływak, wychowanek raciborskiego ZSOMS i Victorii Racibórz, zawodnik AZS AWF Warszawa, wielokrotny medalista mistrzostw Polski, olimpijczyk. Uroczystości pogrzebowe odbędą się w dniu 27 grudnia 2021 r. o godz. 13:00 na Cmentarzu Jeruzalem w Raciborzu - napisano na oficjalnej stronie internetowej Polskiego Związku Pływackiego.W Pekinie Rokicki startował w sztafecie 4x200 m st. dowolnym. Biało-czerwoni uplasowali się a 14. pozycji.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
rozrywka(=-=-=-)Jako młoda dziewczyna należała do ogniska teatralnego przy Teatrze Ochoty. Jak wspomina tamte czasy? Co o jej talencie sądzą bliscy? O swojej aktorskiej pasji i karierze aktorka opowiedziała w "Dzień Dobry TVN".
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
zdrowie(=-=-=-)W TVN24 Szułdrzyński ze szpitala MSWiA w Warszawie był pytany, czy obecnie obserwowany spadek liczby zachorowań to zwiastun końca czwartej fali pandemii, czy raczej oddech między czwartą a piątą falą. Ekspert odparł, że i jedno i drugie. - Liczba pacjentów spada, nawet w szpitalach, ale wszystko wskazuje na to, że będziemy mieć kolejną falę. Ta fala będzie najpewniej falą nowego wariantu omikron - stwierdził.- Nawet, jeśli odsetek hospitalizacji w stosunku do liczby zakażonych będzie mniejszy, ale transmisyjność wirusa będzie znacznie wyższa, to należy się spodziewać ogromnego nacisku na służbę zdrowia, która już teraz ledwo zipie – ocenił.Dodał, że wirus "ucieka" nam przed szczepionką, która z czasem w obecnej wersji przestaje być tak skuteczna. Jednocześnie powiedział, że jest zwolennikiem powszechnego obowiązku szczepień i obowiązywania paszportów covidowych. - Przychodzi duże i nie do końca dla nas znane zagrożenie w postaci nowego wariantu omikron. Jeśli nie nauczymy się żyć z tymi obostrzeniami, egzekwowania ich, to będziemy mieć bardzo duży problem. Paszporty covidowe tak i jednocześnie namawianie do zaszczepienia tych, którzy jeszcze tego nie zrobili. Zakaźność jest taka, że każdy złapie, nawet ten, kto już chorował. Zachorowanie nie chroni przed nowym wariantem. Ci, którzy zaszczepili się na początku roku, powinni się doszczepić, bo to zwiększa odporność - zauważył Szułdrzyński.ZOBACZ AKTUALNY STAN SZCZEPIEŃ PRZECIWKO COVID-19 W POLSCE>>>Poinformował, że na 100 chorych, którzy trafiają na oddział intensywniej terapii szpitala, niezaszczepieni stanowią ok. 90-95. Średnia wieku zaszczepionych, którzy umierają, to ok. 70 lat, natomiast osób niezaszczepieniach - ok. 50 lat.Pytany, czy możliwy będzie jakiś oddech od zwiększonej liczby zakażeń na początku przyszłego roku, ocenił, że w lutym-marcu będziemy już mieć omikrona na całego. - Liczę, że uda się odciążyć szpitale, by leczyć tych, którzy czekają na swoje miejsca, np. chorych na raka - dodał.Odnosząc się do działalności rady medycznej przy premierze stwierdził, że władze znają jej argumenty, natomiast politycy mają swoje uwarunkowania w postaci zależności politycznych. - Jest nasza racjonalność medyczna i racjonalność polityczna władz. One się nie do końca pokrywają. Rozumiem różne rzeczy, co nie znaczy, że podzielam te racje - powiedział Szułdrzyński.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Druga ze stratą 0,86 była Szwedka Sara Hector, a trzecia Szwajcarka Michelle Gisin - strata 1,08 s. Polka była w dwóch przejazdach wolniejsza od Amerykanki o 2,44 s. Bardzo dobrze wypadła druga Polka Magdalena Łuczak. Została sklasyfikowana na 20. miejscu ze stratą 4,56 s. Liderka klasyfikacji generalnej PŚ Włoszka Sofia Goggia nie ukończyła drugiego przejazdu.Po pierwszym przejeździe prowadziła Shiffrin z przewagą 0,74 s nad Gisin i 1,03 s nad Hector. Liderka klasyfikacji pucharowej Goggia była 10. ze stratą 1,75 s. Gąsienica-Daniel plasowała się na 7. pozycji, a Łuczak była 28. W drugim przejeździe doskonale wypadła Łuczak. Uzyskała siódmy rezultat i awansowała o osiem lokat na 20. miejsce. Najszybsza była Hector, Shiffrin zanotowała drugi rezultat gorszy o 0,17 s, ale to wystarczyło jej do utrzymania pierwszego miejsca. To jej 72. triumf w zawodach alpejskiego Pucharu Świata.Natomiast 19-letnia Łuczak wywalczyła pierwsze pucharowe punkty w swoim czwartym starcie w PŚ. Obie Polki w Courchevel uzyskały życiowe rezultaty. Shiffrin awansowała na pozycję liderki klasyfikacji generalnej PŚ, o 35 pkt wyprzedza aktualnie Goggię.W środę w Courchevel zaplanowany jest drugi slalom gigant kobiet.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)W poniedziałek przewodnicząca Komisji Europejskiej bpoinformowała, że KE dopuściła do obrotu w UE szczepionkę Novavax. Jest to piąta szczepionka zalecana w UE do zapobiegania Covid-19.Andrusiewicz powiedział we wtorek na konferencji prasowej, że Polska uczestniczy "w zamówieniu, w przetargu unijnym na 100 mln szczepionek firmy Novavax". Ten przetarg jest podzielony, można powiedzieć, na dwie transze. Jedna to jest transza początkowa, a druga transza początkowa, ale z możliwością płynnej reakcji na zamówienia - powiedział rzecznik MZ.Wyjaśnił, że "w ramach pierwszej transzy mamy zamówionych 1 mln 800 tys. dawek, a w ramach tej drugiej elastycznej transzy mamy zamówionych 2,5 mln dawek". Oczywiście te dawki możemy zwiększać. Więc sumarycznie mówimy w tej chwili o zgłoszonym zapotrzebowaniu z Polski, o podpisanej umowie na ponad 4 mln dawek szczepionek - powiedział Andrusiewicz.Dodał, że powinny się one pojawiać od początku przyszłego roku. Pamiętajmy też, że w Polsce będzie między innymi część produkcji się odbywała. Więc ten dostęp do szczepionek będzie bieżący - podkreślił rzecznik resortu zdrowia.Europejska Agencja Leków (EMA) zaleciła w poniedziałek przyznanie warunkowego pozwolenia na dopuszczenie do obrotu szczepionki Novavax Covid-19 o nazwie Nuvaxovid w celu zapobiegania infekcji koronawirusem u osób w wieku od 18 lat.Nuvaxovid to piąta szczepionka zalecana w UE do zapobiegania Covid-19. Jest to preparat białkowy i wraz z już zatwierdzonymi szczepionkami będzie wspierać kampanie szczepień w państwach członkowskich UE w kluczowej fazie pandemii - poinformowała EMA.Po dokładnej ocenie EMA stwierdziła, że dane dotyczące szczepionki są rzetelne i spełniają unijne kryteria skuteczności, bezpieczeństwa i jakości.Wyniki dwóch głównych badań klinicznych wykazały, że Nuvaxovid był skuteczny w zapobieganiu Covid-19 u osób w wieku 18 lat. W badaniach wzięło udział łącznie ponad 45 tys. osób. W pierwszym badaniu około dwie trzecie uczestników otrzymało szczepionkę, a pozostali otrzymali zastrzyk placebo; w drugim badaniu uczestnicy byli równo podzieleni między Nuvaxovid i placebo. Ludzie nie wiedzieli, czy otrzymali Nuvaxovid, czy placebo.Pierwsze badanie, przeprowadzone w Meksyku i USA, wykazało 90,4 proc. skuteczności szczepionki. Drugie badanie, przeprowadzone w Wielkiej Brytanii, również wykazało podobne zmniejszenie liczby objawowych przypadków Covid-19 u osób, które otrzymały Nuvaxovid (10 przypadków z 7020 osób) w porównaniu z osobami, którym podawano placebo (96 z 7019 osób); w tym badaniu skuteczność szczepionki wyniosła 89,7 proc."Podsumowując, wyniki obu badań wskazują, że skuteczność szczepionki dla Nuvaxovidu wynosi około 90 proc. Pierwotny szczep SARS-CoV-2 i niektóre warianty wzbudzające obawy, takie jak Alfa i Beta, były najczęstszymi szczepami wirusowymi krążącymi w trakcie badań. Obecnie dostępne są ograniczone dane dotyczące skuteczności leku Nuvaxovid wobec innych budzących obawy wariantów, w tym Omikron" - oświadczyła EMA.Działania niepożądane obserwowane podczas stosowania Nuvaxovidu w badaniach były zwykle łagodne lub umiarkowane i ustępowały w ciągu kilku dni po szczepieniu. Najczęstsze z nich to ból w miejscu wstrzyknięcia, zmęczenie, ból mięśni, ból głowy, ogólne złe samopoczucie, ból stawów oraz nudności lub wymioty.Bezpieczeństwo i skuteczność szczepionki będą nadal monitorowane w miarę jej stosowania w całej UE za pośrednictwem unijnego systemu nadzoru nad bezpieczeństwem farmakoterapii oraz dodatkowych badań prowadzonych przez firmę i władze europejskie - podała EMA.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)W piątek Sejm opowiedział się przeciwko uchwale Senatu, który we wrześniu odrzucił nowelizację ustawy o radiofonii i telewizji. Ustawa trafiła do prezydenta Andrzeja Dudy. W niedzielę w wielu miastach w Polsce odbyły się protesty przeciw tej nowelizacji. Podczas protestu w Warszawie głos zabrał m.in. lider Platformy Obywatelskiej Donald Tusk. Polityk w swoim wystąpieniu przywołał słowa Czesława Miłosza, które umieszczono na Pomniku Poległych Stoczniowców w Gdańsku po tym, jak wygrała Solidarność. Ci ludzie, którzy wówczas te słowa Czesława Miłosza umieścili na pomniku stoczniowców, oni dziś by dedykowali dokładnie te same słowa tej władzy, która dziś Polskę rujnuje - mówił Tusk.Te słowa jakże dobrze pasują do tego dzisiejszego naszego spotkania. Adresuję je do mieszkańca tego Pałacu i jego mocodawcy: "Nie bądź bezpieczny, poeta pamięta. Możesz go zabić, urodzi się nowy. Spisane będą czyny i rozmowy. Lepszy dla Ciebie byłby świt zimowy i sznur, i gałąź pod ciężarem zgięta". Pamiętajcie o tych słowach wielkiego poety, pamiętajcie o tym, co czeka każdą władzę, która sprzeniewierza się ojczyźnie - powiedział Tusk.Terlecki pytany przez dziennikarzy w Sejmie o te słowa lidera PO podkreślił: "Bardzo przykra to jest sytuacja, kiedy osoba, która uważa się za lidera opozycji rzeczywiście sprowadza na swój wiec większość liderów opozycji i wyraża się w ten sposób; my jednak nigdy tego rodzaju pogróżek nie używaliśmy wobec przeciwników".Przyjęta przez Sejm nowelizacja ustawy o radiofonii i telewizji ma na celu uszczelnienie i uściślenie obowiązujących od 2004 r. przepisów, które mówią o tym, że właścicielem telewizji czy radia działających na podstawie polskich koncesji mogą być podmioty z udziałem zagranicznym, pozaeuropejskim nieprzekraczającym 49 proc.24 sierpnia prezydent Andrzej Duda, pytany, czy ma zamiar podpisać tzw. ustawę medialną, powiedział w TVP Info: To jest bardzo kontrowersyjne rozwiązanie, które jest niezrozumiałe dla naszych amerykańskich partnerów. Z dwóch względów: po pierwsze ze względu na ochronę własności, do której wiadomo jaki stosunek mają Amerykanie, a po drugie, z uwagi na wartość wolności słowa, która generalnie w USA, generalnie w mediach jest dosyć bezwzględna.Na początku września szef gabinetu Prezydenta RP Paweł Szrot i prezydencki minister Andrzej Dera mówili, że prezydent jest gotowy zawetować nowelizację ustawy o radiofonii i telewizji w przyjętym przez Sejm kształcie.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
nieruchomosci(=-=-=-)Urządzając łazienkę, zwykle w pierwszej kolejności zastanawiamy się nad kolorystyką płytek, wyborem kabiny, wanny i umywalek. Tymczasem w czołówce listy wyposażenia łazienkowego warto też uwzględnić meble łazienkowe, które stanowią ważny element aranżacyjny.Na etapie projektowania warto wybrać nie tylko płytki, armaturę i ceramikę, ale także design i kolorystykę mebli. Szafki i regały istotnie wpływają na odbiór wizualny, dlatego cała koncepcja urządzenia wnętrza powinna być spójna. Odpowiedni dobór mebli pozwala na stworzenie wygodnego i pojemnego miejsca do przechowywania wszystkich niezbędnych kosmetyków, środków czystości i przyborów toaletowych. Ale współczesne meble to coś więcej – to istotny element dekoracyjny wpływający na charakter wnętrza.Nie każdy mebel nadaje się do łazienki. Wysoka wilgotność, częsty kontakt z wodą i zmiany temperatury mogą wpływać na właściwości mebli, dlatego powinny być one odpowiednio przygotowane na warunki łazienkowe. Najlepszym wyborem są meble dedykowane do łazienek, choć po właściwym zabezpieczeniu świetnie sprawdzą się też szafki lub fotele pierwotnie przeznaczone do salonu lub sypialni.Istotną kwestią jest materiał, z którego wykonane są meble łazienkowe. Najpopularniejsze obecnie są szafki z impregnowanej płyty MDF i drewna, ale spotyka się też modele ze stali. Zwróćmy uwagę na precyzję wykończenia – to kluczowe, by w miejscach stylu różnych materiałów z ceramiką i płytkami nie dochodziło do uszkodzeń. To newralgiczne powierzchnie, w których woda może wnikać w strukturę drewna lub płyty.Dla długiego i bezawaryjnego codziennego użytkowania ważna jest też jakość podzespołów, takich jak zawiasy, suwnice do szuflad i uchwyty. Te również powinny być zabezpieczone przed wilgocią.W praktyce sprawdzają się materiały, które łatwo utrzymać w czystości i które można czyścić popularnymi detergentami łazienkowymi.Meble łazienkowe są tym elementem aranżacji, który ma ogromny wpływ na odbiór wizualny wnętrza. Szeroki wybór kolorystyki frontów, kształt bryły, uchwyty i wykończenie – ze względu na różnorodność modeli z łatwością wybierzemy meble najlepiej wpisujące się w klimat naszej łazienki. Czołowi producenci wyposażenia proponują całe kolekcje produktowe, które pozwalają na stworzenie spójnego i harmonijnego projektu wnętrza. Meble do łazienki KOŁO są dostępne zarówno jako linie nowoczesnych kubistycznych brył do minimalistycznych i loftowych łazienek, jak i jako szafki z miękkimi liniami wykończenia do wnętrz skandynawskich i glamour.Skandynawskie meble drewnianeProste formy, wysoka funkcjonalność, dużo światła i przytulny klimat – tak najprościej można opisać łazienki w stylu skandynawskim. Jasna kolorystyka (biele, szarości, beże) w ciepłej tonacji, jasne drewno oraz silne nawiązania do natury w postaci zielonych roślin i dodatków pozwalają stworzyć klimatyczne wnętrze. W skandynawskim stylu ważna jest otwarta przestrzeń i światło, najlepiej naturalne. To aranżacja idealna dla małych łazienek, bo pozwala na optyczne powiększenie pomieszczenia i dodanie mu głębi.Jakie meble najlepiej sprawdzą się w skandynawskiej łazience? Idealnie wpisują się tu te z jasnego drewna, białe lub szare z lakierowanymi frontami. Odbijają światło, dodając przytulności łazience. W tej stylistyce kluczową rolę pełni też funkcjonalność, bo z założenia wyposażenie ma pozwalać na wygodne i komfortowe korzystanie z łazienki na co dzień. Pojemne szuflady z organizerami pozwolą utrzymać porządek, a pojemniki i ozdoby z naturalnych materiałów świetnie będą prezentować się na drewnianych półkach.Jakie meble do loftowej łazienki?Styl loftowy i industrialny to bardzo wyraziste koncepcje. Opierają się na kilku najbardziej charakterystycznych elementach, takich jak: czarne wykończenia i dodatki, surowa cegła, beton, widoczne elementy instalacji, wiekowe drewno, stal i szkło.Jakie meble najlepiej sprawdzą się w tak zdecydowanym wnętrzu? Na pewno szafki z drewnianymi frontami będą ciekawym uzupełnieniem kamiennego blatu i czarnych dodatków. Dobrym wyborem będą też ciemne meble (czarne, antracyt) z matową powierzchnią. Jeśli urządzamy loftową łazienkę o nieco mniejszym metrażu, wówczas lepiej postawić na lakierowane jasne fronty (np. szare), które nieco rozświetlą wnętrze i optycznie nieco je powiększą. Czarne proste uchwyty i elementy wykończenia podkreślą swoiste cechy industrialnej aranżacji.Minimalizm i wyrafinowana prostotaUpraszczanie form, rezygnacji z dodatków, uporządkowanie i uwolnienie przestrzeni we wnętrzu – minimalistyczne założenia architektoniczne to jeden z najgorętszych trendów wnętrzarskich ostatnich lat. Proste geometryczne wzory, stosowana kolorystyka oraz gra fakturą pozwalają na stworzenie aranżacji jednocześnie prostej i eleganckiej. Wysoka jakość materiałów, pojedyncze wyróżniające się dodatki oraz wolność jaką daje rezygnacja z przeładowania dodatkami to najbardziej rozpoznawalne elementy tego stylu.W minimalistycznych łazienkach świetnie odnajdują się meble o prostych geometrycznych bryłach, wyróżniające się precyzją wykonania i wykończenia. Meble do łazienki KOŁO z kolekcji MODO lub TWINS idealnie wpisują się w te założenia. Szafki z lakierowanymi lub matowymi frontami na pierwszy rzut oka nie angażują wizualnie, ale dopiero po dokładnym przyjrzeniu się pokazują swój wyrazisty design. Pojemne półki i szuflady ułatwiają uporządkowanie przestrzeni i ukrycie wszelkich przedmiotów, by zachować ład.Meble do łazienki glamourLustra, kryształy, dekoracyjne szkło, srebro i złoto – styl glamour lubi błyszczeć. Świetnie sprawdzą się tu meble z lakierowanymi frontami i ozdobnymi uchwytami. Pamiętajmy, że w tej stylistyce najważniejsza jest kolorystyka i dodatki. Pilnujmy jednak, aby zachować umiar, by nie stworzyć wrażenia przytłoczenia w łazience. Dlatego lepiej wstawić do wnętrza kilka bardzo wyrazistych dodatków, by nadać mu określony klimat.Choć zazwyczaj kojarzy nam się z klasycznymi meblami, przepychem i nagromadzeniem dodatków, to styl retro w nowoczesnym wydaniu zdecydowanie zyskuje na popularności. Pozwala na połączenie charakterystycznych klasycznych elementów ze współczesnym designem, stanowiąc ciekawe dopełnienie nowoczesnego wyposażenia łazienkowego.Najbardziej rozpoznawalne elementy tego stylu to drewniane rzeźbione detale, szafki i toaletki na ozdobnych nóżkach, tapicerowane fotele i regały o obłych liniach wykończenia. To meble angażujące wizualnie, dlatego lepiej sprawdzają się w łazienkach o większym metrażu i w pokojach kąpielowych.W nowoczesnych modelach mebli w stylu retro zachowane są najbardziej charakterystyczne elementy tej maniery. Już pojedyncza szafka nadaje wnętrzu określony klimat, dlatego trzeba zachować umiar w doborze mebli, by nie przytłoczyć całej aranżacji.W ostatnich latach wyraziste kolory coraz częściej pojawiają się w aranżacjach nowoczesnych łazienek. Błękity, róże, zielenie, żółcie i pomarańcze dodają wnętrzom nieco awangardowego klimatu, jednocześnie zupełnie od nowa definiując wystrój łazienki. Świetnie sprawdzają się w połączeniu ze złotymi i czarnymi dodatkami.Na rynku dostępne są już meble w szerokiej palecie kolorystycznej – od stonowanych pasteli po wyraziste kontrasty. Kolorowe meble bardzo angażują wizualnie, dlatego warto umiejętnie wkomponować je w cały wystrój łazienki.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)"W rodzinie politycznej, jesteś zaproszony na Święta, gdy prezentujesz te same poglądy. W przeciwnym razie, okazuje się, że nie zasługujesz na miejsce przy stole. #rodzina" - napisała Marianna Schreiber."Serio ktoś Pani nie zaprosił za poglądy?" - dopytywał jeden z internautów."Przykre a prawdziwe" - odpowiedziała żona ministra.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
zdrowie(=-=-=-)Pani profesor, pojawiła się hipoteza, że SARS-CoV-2 indukuje, a przynajmniej przyśpiesza, wystąpienie cukrzycy u dzieci. Czy faktycznie da się to tak "na twardo" powiedzieć?Prof. Agnieszka Szypowska: Z cukrzycą sprawa jest o tyle trudna, że ta choroba bardzo długo pozostaje w ukryciu, nie daje żadnych objawów, dopiero po pewnym czasie od zachorowania, a to mogą być tygodnie, miesiące bądź nawet lata, gdy dochodzi do pełnoobjawowej cukrzycy. Dopiero na tym etapie ci pacjenci są diagnozowani. Natomiast, jeśli chodzi o tego koronawirusa, to od pewnego czasu już wiadomo, że wirusy mogą być aktywatorami cukrzycy. Mogą sprawić, że proces autoagresji się rozpocznie, przyśpieszy proces niszczenia komórek beta, a tym samym ten moment, kiedy pojawi się pełnoobjawowa cukrzyca.Proszę wyjaśnić, jaki jest proces powstawania dziecięcej cukrzycy, co się dzieje w organizmie?Cukrzyca typu I, czyli ta dziecięca (nie należy mylić jej z cukrzycą typu II, zazwyczaj dotykającej osób dorosłych), to żeby wystąpiła, musimy mieć u dziecka predyspozycję genetyczną do chorób z autoagresji. Układ immunologiczny nie jest dostatecznie wyedukowany, "niedouczone" komórki układu odpornościowego nie są niszczone w grasicy, gdzie dochodzi do procesu uczenia, w związku z czym mogą – przy odpowiednich czynnikach środowiskowych – aktywować się przeciwko samym sobie, powodując różne choroby autoimmunologiczne. W przypadku cukrzycy typu I ta aktywacja będzie powodowała niszczenie komórek, które produkują insulinę, czyli komórek beta trzustki.Czyli układ immunologiczny, choć nic złego się nie dzieje, wydaje rozkaz, żeby komórki odpornościowe niszczyły komórki trzustkowe, gdyż – choć te są niezbędne – on traktuje je jako zagrożenie?Tak. Rozpoznaje te komórki jako coś obcego i zaczyna je niszczyć. W innych chorobach wynikających z autoagresji, zamiast komórek trzustki będą to np. komórki tarczycy, co będzie prowadziło do jej niedoczynności. I tu, tak samo jak w cukrzycy, na początku nie ma żadnych objawów, natomiast badaniem z krwi możemy stwierdzić obecność przeciwciał.Przeciwciał?Tak samo, jak w przypadku COVID-19, wykrywamy przeciwciała, z czego wnioskujemy, że układ immunologiczny jest aktywny, tak i w chorobach z autoagresji są określone przeciwciała, które możemy wykrywać. Tak np. w przypadku chorób tarczycy poziom hormonów tarczycy może jeszcze być prawidłowy, ale obecność określonych przeciwciał da nam znać, że proces autoagresji już się rozpoczął. Tak samo jest z cukrzycą – jeszcze dziecko nie będzie miało żadnych objawów, a już będą obecne przeciwciała.Nie będzie jeszcze wzmożonego pragnienia, sikania po nocy, ale choroba już będzie obecna?Organizm człowieka ma taką cudowną zdolność, że długo potrafi sobie radzić z różnymi problemami. Natomiast insulina jest absolutnie niezbędnym hormonem do tego, żeby nasze komórki przyswajały pożywienie, bez niej to jest niemożliwe.Nie przyswajają żadnego jedzenia, czy tylko węglowodanów i cukrów? Bo tłuszcze to już chyba tak?Praktycznie żadnego. Kiedyś sobie radzono z cukrzycą w ten sposób, że pacjenci byli na diecie ketogennej - dużo tłustego, zero węglowodanów – ale to doprowadzało do wyniszczenia organizmu, dramatycznej utraty masy ciała, wręcz kacheksji – proszę sobie przypomnieć wyniszczone postacie więźniów ze zdjęć z obozów koncentracyjnych: goły szkielet obciągnięty skórą.Na szczęście dziś jest insulina, mamy czym leczyć, ale jeszcze sto lat temu cukrzyca typu I była chorobą nieuleczalną.W momencie, kiedy proces autoagresji się rozpocznie i pojawią się przeciwciała, u każdej osoby będzie to przebiegało inaczej. U jednej niszczenie komórek beta będzie błyskawiczne, i to są dzieci, które mogą zachorować w wieku nawet np. 10 miesięcy, u innych ten proces będzie przebiegał mniej dynamicznie, może trwać latami – stopniowo komórki trzustki będą produkowały insuliny coraz mniej, ale, jako że mają skłonność do generowania nadprodukcji, przez jakiś czas organizm będzie sobie radził.Natomiast w momencie, kiedy cukrzyca jest rozpoznawana, to ok. 80 proc. komórek beta jest nieaktywnych.Jak rozumiem – dopiero kiedy następuje już duże zniszczenie, pojawiają się objawy.Tak się dzieje, bo organizm nie jest już sobie w stanie poradzić z brakiem insuliny, gdyż ilość glukozy, paliwa, które napędza nasz organizm, jest tak mała, że komórki nie są już w stanie jej metabolizować i prowadzić przemiany materii.Dochodzi wtedy do bardzo dużego stężenia glukozy we krwi, gdyż nie jest ona w stanie wejść do środka komórki, organizm to wszystko wypłukuje, stąd nadmierne pragnienie i wydalanie dużej ilości moczu, w którym także pojawia się glukoza - to forma oczyszczania organizmu z jej nadmiaru. Także pragnienie jest metodą na oczyszczanie krwi, gdyż taki gęsty syrop, składający się z krwi i glukozy, to nie jest ciecz, która w sposób prawidłowy przepływa przez naczynia krwionośne.Co się dzieje z ciałem, kiedy zamiast krwi w żyłach płynie glukozowy syrop?Organizm to nie perpetuum mobile, musi w jakiś sposób zaczerpnąć energii; jak jej nie dostaje – bo glukoza nie jest przyswajana – zaczyna spalać własny tłuszcz, z niego czerpie zasilanie. Ale ze spalaniem tłuszczu jest podobnie, jak wówczas, kiedy chcemy w kominku spalić dużą kłodę drewna – jak nie ma podpałki, w tym przypadku glukozowej, to z tego spalania niewiele wynika. Choćby z tego powodu, że produkuje się dużo ciał ketonowych. To jest w dużej mierze aceton. Proszę sobie wyobrazić, że dolewamy do krwi mnóstwo acetonu, czyli rozpuszczalnika, toksycznej substancji, której duże stężenie powoduje utratę przytomności i śpiączkę.Słyszałam, że na oddziały szpitalne trafiają mali pacjenci w tzw. kwasicy acetonowej. Co to oznacza?Dochodzi do obniżania się pH krwi, czyli zwiększania jej kwasowości, pojawiają się objawy zatrucia, czyli wymioty, ciężki oddech, bo w wydychanym powietrzu wydalany jest aceton.Dochodzi do odwodnienia – pacjenci tracą wodę wraz z wymiotami, ale też cały czas oddają mocz. Wreszcie dochodzi do zaburzeń świadomości, a na koniec do śpiączki cukrzycowej. Jest to stan pełnego zagrożenia życia.Nie można tego wcześniej przewidzieć?Otóż nie, z naszych doświadczeń wynika, że w ponad 80 proc. przypadków takie bardzo chore już dziecko to jest pierwszy przypadek, kiedy cukrzyca pojawia się w rodzinie, więc nikt nie jest na to gotowy.Rozmawiała: Mira Suchodolska
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
auto(=-=-=-)Volkswagen T-Roc połączył funkcjonalność, precyzyjne prowadzenie i styl. Wpadł w oko osobom, którym Golf jest za niski a Tiguan za duży. Od debiutu w 2017 roku producent sprzedał ponad milion sztuk tego kompaktowego SUV-a. W samych Niemczech na drogi wyjechało około 180 tys. aut, w całej Europie było ich 650 tys.; 320 tys. egzemplarzy trafiło do Chin.Jednak w Wolfsburgu są świadomi, że dobra passa nie może trwać wiecznie, stąd T-Roc przeszedł modernizację. Zmienił się wygląd i zastosowana technika. Co oferuje SUV w nowej odsłonie na 2022 rok?Teraz T-Roc patrzy na świat przez seryjne reflektory LED. W opcji, do wersji Style i R-Line, są dostępne matrycowe reflektory IQ.Light LED Matrix. Atrapę chłodnicy w zależności od wersji przecina podświetlana listwa LED. Do tego można wybierać z szerszej palety lakierów. Alufelgi o nowych wzorach są dostępne w rozmiarze od 16 do 19 cali. Wersja wyposażenia R-Line to sportowe elementy typowe dla wyglądu najmocniejszego T-Roca R.Za drzwiami odświeżone wnętrze. W pełni cyfrowy system wskaźników i obsługi różnych funkcji stworzono w oparciu o modułową platformę multimedialną trzeciej generacji (MIB3). Seryjnie zamiast zegarów jest cyfrowy kokpit z 8-calowym ekranem. Przewidziano także wersję Digital Cockpit Pro z wyświetlaczem 10,25 cala i dodatkowymi funkcjami. W centrum konsoli centralnej znajdziemy wyświetlacz stacji multimedialnej (6,5 lub 8 cali). Najbardziej rozbudowany system Discover Pro wykorzystuje ekran 9,2-calowy.T-Roc może też być stale połączony z internetem. Funkcja We Connect Plus pozwala wydawać polecania głosowe czy korzystać z usług streamingowych. Interfejsy Apple CarPlay i Android Auto mogą zostać zintegrowane (również bezprzewodowo poprzez App Connect Wireless) z systemem multimedialnym w samochodzie.Wielofunkcyjna kierownica to teraz standard. Sterowanie klimatyzacją przejęto z Golfa, czyli temperaturę i nawiew powietrza reguluje się dotykowym suwakiem. Czujniki dotykowe odpowiadają też np. podgrzewanie foteli. Bagażnik o pojemności 445 litrów łatwo można powiększyć do 1290 litrów.Volkswagen T-Roc jest także na czasie jeśli chodzi o systemy asystujące, a podkradł je z większych i droższych modeli. Standard to nadal Front Assist oraz Lane Assist, nowością są natomiast m.in. IQ.Drive Travel Assist High, który przejmuje kierowanie, hamowanie i przyspieszanie do prędkości 210 km/h oraz adaptacyjny tempomat aktywny ACC. Zwiększono zakres działania systemów Side Assist oraz Park Assist, który wspomaga kierowcę podczas parkowania – umożliwia on teraz wjazd na miejsce parkingowe usytuowane prostopadle do krawężnika oraz wyjazd z miejsca równoległego do krawędzi jezdni.Volkswagen T-Roc to trzy silniki benzynowe do wyboru lub jeden diesel. Najsłabsza jednostka 1.0 TSI z trzech cylindrów z turbo produkuje 110 KM. Więcej frajdy zapewni 1.5 TSI/150 KM lub 2.0 TSI/190 KM (także z napędem na cztery koła 4MOTION). Alternatywą może być czterocylindrowy 2.0 TDI/150 KM.T-Roc R gra w osobnej lidze: dla tego modelu zarezerwowano silnik 2.0 TSI o mocy 300 KM, napęd 4MOTION i automatyczną przekładnię DSG.Volkswagen T-Roc w Polsce kosztuje od 101 190 zł – to model w podstawowej wersji Life z silnikiem 1.0 TSI/110 KM.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Czerczesow prowadził "Sborną" od 2018 roku, a pracę z reprezentacją zakończył po tegorocznych mistrzostwach Europy, które Rosja zakończyła w fazie grupowej. Trenerem Legii był w latach 2015-16.Ferencvaros, który walczy o czwarty tytuł mistrzowski z rzędu, ma po 16 meczach 35 punktów. Wicelider Kisvarda zgromadził 34, ale rozegrał o jedno spotkanie więcej.Drużyna z Budapesztu była w tym sezonie bliska awansu do Ligi Mistrzów. Pokonała trzech rywali, w tym Slavię Praga, ale w decydującej rundzie przegrała z Young Boys Berno (dwukrotnie 2:3) i trafiła do fazy grupowej Ligi Europy. W niej wywalczyła jednak tylko trzy punkty i odpadła z rozgrywek.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)"Jestem głęboko zawiedziony, że Sejm przegłosował ustawę medialną Lex-TVN, która - jeśli zostanie wdrożona - dodatkowo zaszkodzi wolności słowa w Polsce i wyśle amerykańskim inwestorom zniechęcający sygnał" - napisał polityk Demokratów na Twitterze.Wcześniej w poniedziałek swoje zaniepokojenie ustawą - ponownie - wyraził amerykański Departament Stanu. Rzecznik resortu zachęcił też prezydenta Andrzeja Dudę, by postąpił zgodnie ze swoimi poprzednimi zapowiedziami, sugerującymi zawetowanie ustawy.Meeks jest kolejnym amerykańskim parlamentarzystą, który zabrał głos w tej sprawie. Jeszcze w piątek wspólne oświadczenie wydali szefowa senackiej podkomisji spraw zagranicznych ds. Europy Demokratka Jeanne Shaheen oraz najwyższy rangą Republikanin w komisji Jim Risch.W miniony piątek Sejm wypowiedział się przeciwko uchwale Senatu, który we wrześniu odrzucił nowelizację ustawy o radiofonii i telewizji, mającą na celu uszczelnienie i uściślenie obowiązujących od 2004 roku przepisów, które mówią o tym, że właścicielem telewizji czy radia działających na podstawie polskich koncesji mogą być podmioty z udziałem zagranicznym, pozaeuropejskim nieprzekraczającym 49 proc. Tak skonstruowane przepisy uniemożliwiają amerykańskiemu koncernowi Discovery posiadanie większości udziałów w Grupie TVN. Wcześniej w piątek uchwałą Senatu dość niespodziewanie - przy sprzeciwie opozycji - zajęła się sejmowa Komisja Kultury i Środków Przekazu.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Na razie potwierdzono COVID-19 u jednego piłkarza i dwóch osób ze sztabu, ale nie są jeszcze znane wyniki badań u pozostałych członków ekipy.Salernitana przegrała ostatnie cztery mecze ligowe i zajmuje ostatnie miejsce w tabeli Serie A z dorobkiem 8 pkt wywalczonych w 18 meczach.Klubowi, w którym pracuje francuska gwiazda Franck Ribery, ponadto grozi wydaleniem z Serie A. Powodem może być złamanie przepisów obowiązujących we włoskiej ekstraklasie. Właścicielem klubu jest ta sama osoba, która posiada większościowy pakiet akcji Lazio Rzym, co jest zabronione.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Łącznie w ostatnich dniach przełożono z powodu pandemii 49 meczów. NHL, w porozumieniu ze związkiem zawodowym hokeistów (NHLPA), postanowiła, że po wtorkowych spotkaniach rozpocznie się przerwa świąteczna, która potrwa do 27 grudnia. Pierwotnie miała się rozpocząć w piątek i potrwać do niedzieli.Z powodu COVID-19 wszelkie aktywności u graczy zawiesiły: Columbus Blue Jackets, Montreal Canadiens, Detroit Red Wings, Toronto Maple Leafs, Colorado Avalanche, Florida Panthers, Calgary Flames, Nashville Predators i Boston Bruins.Zmieniony terminarz może skutkować nieobecnością najlepszych zawodników świata na igrzyskach w Pekinie (4-20 lutego). NHL już wcześniej zapowiedziała, że cofnie zgodę na ich wyjazd, jeśli z powodu pandemii trzeba będzie odwołać wiele spotkań i wykorzystać olimpijski termin na nadrobienie zaległości.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
sport(=-=-=-)Dla Stokowca to powrót do Zagłębia, gdzie pracował w latach 2014-17. Przejął wówczas zespół broniący się przed spadkiem, ale nie zdołał się utrzymać w ekstraklasie. Pozostał jednak na stanowisku i po roku spędzonym w pierwszej lidze wywalczył awans. Z marszu, jako beniaminek zajął trzecie miejsce i tym samym wywalczył prawo gry w eliminacjach Ligi Europejskiej. Sezon 2017/18 miał już zdecydowanie mniej udany i po serii meczów bez zwycięstwa został zwolniony.Kolejnym klubem Stokowca była Lechia, z którą święcił swoje największe sukcesy jako szkoleniowiec. Zdobył Puchar Polski oraz Superpuchar i zajął trzecie miejsce w sezonie 2018/19. Po remisie 2:2 z Radomiakiem Radom w szóstej kolejce trwających rozgrywek klub z Gdańska rozwiązał umowę z szkoleniowcem za porozumieniem stron.Umowa Zagłębia ze Stokowcem została podpisana do końca sezonu 2023/24.Zagłębie po rundzie jesiennej zajmuje 14. miejsce i ma zaledwie cztery punkty przewagi nad strefa spadkową.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)40-letni żołnierz z 21. Brygady Strzelców Podhalańskich zmarł w nocy z 6 na 7 listopada na terenie wojskowego kampusu w Kopytowie w województwie lubelskim, gdzie pełnił służbę w pobliżu granicy polsko-białoruskiej.Sekcja zwłok wykluczyła zgon z powodu urazu mechaniczny. Oględziny zewnętrzne i wewnętrzne nie wykazały obrażeń. Przyczyną zgonu było gwałtowne uduszenie się w następstwie zatkania dróg oddechowych treścią wymiotną osoby będącej w stanie upojenia alkoholowego. W organizmie żołnierza stwierdzono 3,61 prom. alkoholu - poinformował PAP zastępca szefa Prokuratury Rejonowej w Lublinie ds. wojskowych płk Robert Dąbek.Jak dodał, śledztwo prowadzone jest w kierunku nieumyślnego spowodowania śmierci żołnierza.Oficer prasowa 21. Brygady Strzelców Podhalańskich z Rzeszowa por. Andżelika Korkosz w rozmowie z PAP zaznaczyła, że zmarły żołnierz podlegał 18. Dywizji Zmechanizowanej w Siedlcach. Rzecznik tej dywizji mjr Przemysław Lipczyński powiedział, że "ze względu na dobro śledztwa nie może udzielić informacji dotyczących trwającego postępowania".Jak informowała dywizja w komunikacie z listopada, do zdarzenia doszło w trakcie odpoczynku żołnierza. Zmarły żołnierz nie wykonywał zadań bezpośrednio związanych z ochroną polskiej granicy. Pełnił służbę jako logistyk."W niedzielę 7 listopada br. w godzinach porannych żołnierze wykonujący zadania logistyczne w obszarze przygranicznym (poza strefą stanu wyjątkowego) po przebudzeniu stwierdzili, że jeden z nich nie daje oznak życia. Pomimo prowadzonej akcji reanimacyjnej, lekarz przybyły na miejsce stwierdził zgon żołnierza 21. Brygady Strzelców Podhalańskich” – informowała 18. Dywizja Zmechanizowana na Twitterze.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Nowe przypadki zakażeń wykryto u osób z województw: mazowieckiego (1761), śląskiego (1650), wielkopolskiego (1563), dolnośląskiego (1187), małopolskiego (1108), kujawsko-pomorskiego (990), pomorskiego (929), łódzkiego (913), zachodniopomorskiego (768), warmińsko-mazurskiego (590), lubelskiego (532), podkarpackiego (458), opolskiego (355), świętokrzyskiego (338), lubuskiego (306), podlaskiego (212).146 zakażeń to dane bez wskazania adresu, które zostaną uzupełnione przez inspekcję sanitarną.Z powodu COVID-19 zmarły 132 osoby, natomiast z powodu współistnienia COVID-19 z innymi schorzeniami zmarło 406 osób. Liczba zakażonych koronawirusem to teraz 3 982 257 osób, a zmarłych 92 052. 30 stycznia 2020 r. WHO oceniła, że rozprzestrzenianie się koronawirusa stanowi zagrożenie zdrowia publicznego o zasięgu międzynarodowym. Ostatecznie, 11 marca ub.r. Światowa Organizacja Zdrowia ogłosiła pandemię nowego koronawirusa, alarmując o stale rosnących zakażeniach. Pierwsze przypadki koronawirusa w Europie dotyczyły – jak podnoszą autorzy opracowanego przez NIZP-PZH raportu za 2020 r. "Sytuacja zdrowotna ludności Polski i jej uwarunkowania" - zachorowań importowanych z Chin do Francji (przypadek wykryty 24 stycznia), Niemiec (wykryty 28 stycznia), Finlandii (wykryty 29 stycznia) i Wielkiej Brytanii (wykryty 6 lutego).
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
gospodarka(=-=-=-)Polityk zaznacza: Po to mamy tajemnicę medyczną i jesteśmy odpowiedzialnymi ludźmi, żebyśmy zajmowali się sprawami publicznymi, a nie prywatnymi. Beatę Lubecka pytała jednego z liderów Konfederacji i o to, czy politycy jego partii są zaszczepieni przeciwko COVID-19, Bosak odpowiedział, że „każdy podjął decyzję we własnym zakresie i jedni się zaszczepili, a inni nie”. Jego zdaniem to nie powinno mieć istotnego znaczenia.Żyjemy w czasach, gdzie odpowiedzialność za słowo upada, ludzie plotą, co im ślina na język przyniesie, skaczą sobie do oczu, naskakują na siebie, powtarzają nieprawdziwe rzeczy, obrażają się i w taki sposób próbują budować swoją pozycję w życiu publicznym - stwierdził Krzysztof Bosak.Żyjemy w momencie historii, w którym dochodzi do upadku koncepcji praw obywatelskich i upadku koncepcji równości wobec prawa - powiedział Bosak. Posłowie dyskutują między sobą, jak zrobić paszport covidowy, żeby ludziom uprzykrzyć życie, jak pracodawca może przenieść [pracownika - red.], zawiesić albo przenieść na urlop bezpłatny lub żeby ktoś nie mógł wejść do kina, restauracji czy urzędu - tłumaczył polityk.Podkreślił, by "nie robić z tych, którzy są przeciwko szczepieniom na COVID-19 antyszczepionkowców".Wiele z tych osób zaszczepiło się na rożne inne choroby i nigdy nie kontestowało ogólnej polityki państwa w kontekście szczepień. Do takich osób należę np. ja - deklaruje wiceszef koła Konfederacji.Dopytywany o protest polityków Konfederacji przeciwko obostrzeniom i transparent z napisem "szczepienie czyni wolnym", Krzysztof Bosak odpowiedział, że "zaraz, jak posłowie się połapali, że są na tle tego napisu, to zwrócili uwagę, żeby ludzie, którzy to przynieśli odeszli”.Nieszczęśliwie się złożyło, że zdjęcia z tym transparentem i uśmiechniętymi posłami, którzy nie byli świadomi co za nimi stoi, poszły w sferze publicznej. To błąd organizatorów - ocenił Bosak.Pytany o noszenie maseczek w Sejmie, polityk odpowiedział, że posłowie są "skrajnymi hipokrytami" w tym zakresie. Kiedy kamery są wyłączone, to w ogóle nie noszą tych masek, albo raz noszą, a raz nie noszą. Strach już minął, nikt się tym specjalnie nie przejmuje - dodał polityk Konfederacji.Myślę, że ja i moi znajomi byliśmy sprawdzani wielokrotnie. Nieprzyjemna sytuacja. Skandaliczna, jeśli było to nielegalne – Bosak komentuje sprawę Romana Giertycha i prokurator Ewy Wrzosek, którzy byli szpiegowani przez służby specjalne za pomocą programu „Pegasus”. Plotka, którą mamy jako politycy jest taka, że już kilka lat temu CBA nabyło prawa do używania tej aplikacji - dodaje polityk Konfederacji. Ani ja, ani nikt z Konfederacji nie popieramy używania służb specjalnych w celach politycznych. Bosak stwierdza, „jeśli doszło do sytuacji, że niewygodna pani prokurator prowadzi postępowanie niewygodne dla władzy i z tego powodu służby ją inwigilowały, to osoby odpowiedzialne za służby powinny zostać zdymisjonowane”.  
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
wiadomosci(=-=-=-)Serwis forsal.pl przedstawia aktualną mapę zakażeń w Polsce. Zobacz:MAPA ZAKAŻEŃ KORONAWIRUSEM W POLSCE>>>Resort zdrowia o pierwszym polskim przypadku pacjenta zarażonego koronawirusem poinformował 4 marca. Był to mężczyzna, który przyjechał z Niemiec autokarem. Trafił on do szpitala zakaźnego w Zielonej Górze. Pacjent został wyleczony.
-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=-\=
